premier miro cerar je v nagovoru diplomatom poudaril, da se svet spoprijema z zaostrenimi varnostnimi razmerami, med ključnimi izzivi pa je izpostavil migracije.
na brdu pri kranju se danes nadaljuje 21. letni posvet slovenske diplomacije. udeležence sta drugi dan posveta nagovorila slovenski premier in predsednik malteške vlade joseph muscat, čigar država je 1. januarja prevzela polletno predsedovanje eu-ja.
kot je dejal cerar, številni teroristični napadi, ki so zamajali občutek varnosti, terjajo odločen in učinkovit odziv mednarodne skupnosti, da bi zaščitila temeljne civilizacijske vrednote, človekove pravice in svoboščine.
to zahteva posebno budnost pristojnih služb in njihovo intenzivnejše sodelovanje.  tu je in mora biti še naprej dejavna tudi slovenija,  je poudaril.
potrebni so celoviti pristopimnožične nezakonite rmigracije po cerarjevih besedah še naprej ostajajo velik izziv za celotno mednarodno skupnost.  slovenija je pri tem med posebej izpostavljenimi državami, zato smo na ta pojav še posebej pozorni,  je dejal.
glede na obseg in zapletenost izzivov se je zavzel za iskanje celovitih pristopov, saj je le tako mogoče priti do trajnih rešitev. eu mora še naprej izkazovati, solidarnost, odgovornost in človečnost pri obravnavanju vprašanja migracij, hkrati pa upoštevati svoje integracijske sposobnosti ter uveljaviti nadzorovan in varen vstop tistim migrantom, ki izpolnjujejo jasno določene pogoje, je poudaril predsednik vlade.
proti kontrolam znotraj schengnazagotovil je, da je slovenija trdno odločena, da zaščiti schengensko mejo v skladu z veljavnimi predpisi.  smo zaupanja vreden branik schengenskega prostora in to bomo ostali tudi v prihodnje,  je zatrdil.
kljub občutljivim notranjepolitičnim razmeram v nekaterih državah članicah unije, ki vztrajajo na mejah znotraj schengenskega prostora, pa mora biti skupen cilj eu-ja čim prejšnja vrnitev k polnemu delovanju schengenskega območja. kontrole na notranjih mejah znotraj tega območja ne smejo postati trajni  modus operandi , je dejal cerar.
čeprav so bili v preteklem letu sprejeti nekateri konkretni ukrepi na področju migracij in varnosti, se premier boji, da so razmere daleč od pomirjajočih. kot je opozoril, ob ponovnem nenadnem porastu iregularnih migracij še vedno ni na voljo hitrih in učinkovitih odzivnih mehanizmov.
po njegovem mnenju so doslej sprejeti ukrepi le obliž na krvavečo rano.  brez skupnega razumevanja vprašanja migracij s strani vseh držav članic na osnovi solidarnosti in odgovornosti znotraj eu-ja ne vidim svetle prihodnosti,  je dejal.
arbitraža bo vplivala na celotno regijocerar si želi urejenih odnosov s sosednjimi državami. izrazil je upanje, da bo kljub težavni situaciji rešitev mejnega vprašanja s hrvaško po odločitvi arbitražnega sodišča omogočila boljše sodelovanje med državama.
ponovil je, da bo slovenija razsodbo arbitražnega sodišča spoštovala, in izrazil pričakovanje, da bo tako ravnala tudi hrvaška. ta razsodba namreč ne bo vplivala le na odnose med sosednjima državama, temveč tudi na reševanje podobnih vprašanj v regiji, je prepričan cerar.
optimističen glede gospodarstvakot je dejal, bo slovenija še naprej gojila odnose tudi z najmočnejšimi političnimi in gospodarskimi silami. izrazil je pričakovanje, da bodo zda po oblikovanju nove administracije nadaljevale s tradicijo uveljavljanja demokratičnih vrednot ter promoviranja miru in človekovih pravic v svetu.  slovenija verjame v partnerstvo z zda,  je poudaril.
v nagovoru se je dotaknil tudi položaja slovenskega gospodarstva. kot je dejal, smo lahko upravičeno optimistični, saj so vsi glavni kazalniki gospodarskega stanja pozitivni. gospodarska rast je stabilna in nad evropskim povprečjem, na kar pomembno vpliva tudi okrepljen izvoz.
slovensko gospodarstvo je med najhitreje rastočimi v evrskem območju, število brezposelnih je po šestih letih prvič padlo pod 100.000, posebej spodbudno pa je, da se zaposluje vse več mladih, je navedel.