v severno korejo z laibach, nostalgično po nakupih na ponte rosso in med avstrijce na afriškem safariju: za dober teden dni nam bo okno v svet odpiral festival dokumentarnega filma.
s filmom trst, jugoslavija o tržaškem ponte rossu, ki je bil dolga leta priljubljeno tržišče na robu balkana, se v cankarjevem domu nocoj začenja 19. festival dokumentarnega filma. tudi letos se bo pet filmov na temo človekovih pravic potegovalo za nagrado amnesty international slovenije.
angažirani avtorski glasovi v osrednjem programuna več lokacijah po prestolnici in po novem še v celju bodo na festivalu letos prikazali okoli 25 filmov. v tekmovalnem programu se bodo za nagrado potegovali filmi globina dva v režiji ognjena glavonića, mašine v režiji rahula jaina ter za oskarja nominirani dokumentarec raoula pecka nisem tvoj zamorec. peckov film, biografija literata in družbenega kritika jamesa baldwina, je v resnici neusmiljen obračun z ideologijo belske nadvlade v zda.
globina dva je pretresljiv film o pobojih albanskih civilistov med nemiri na kosovu spomladi leta 1999, mašine pa prinašajo prikaz slabih delovnih razmer v indijski tekstilni industriji.
za glavno festivalsko nagrado sta v igri še film viharna dežela v režiji tatiane huezo in dokumentarec slovenske režiserke, ki deluje v belgiji, jasne krajinovič, naslovljen prazna soba. viharna dežela je neizprosen portret sodobne mehike v krempljih nasilja kartelov in trgovcev z belim blagom, krajinovičeva pa v svojem filmu raziskuje, kako islamska država mlade sistematično novači za sveto vojno.
 portretna  sekcija v rokah slovenskih avtoricv sekciji intimni in globalni portreti bosta prikazana filma odstiranje pogleda z mirjano borčič režiserke maje weiss ter sedem grehov in vrlin v režiji majde širca. maja weiss je v filmu odstiranje pogleda z mirjano borčič podala portret pionirke slovenske filmske vzgoje ter publicistke, majda širca pa je s filmom sedem grehov in vrlin po besedah popka  ustvarila filmski esej , ki skozi arhivske posnetke sproža različna čustva.
 ljudje so tukaj videti srečni v mitih, ikonah in medijih pa bo 18. marca premierno prikazan film dan osvoboditve v režiji mortena traavika in ugisa olteja, ki sta skupino laibach spremljala na gostovanju v severnokorejskem pjongjangu. dokumentarec dan osvoboditve ponuja vpogled v dogajanje med obiskom in razkriva, koliko truda so glasbeniki in ostala ekipa morali vložiti, da so koncert v pjongjangu na koncu izvedli, mimo tehničnih težav, cenzorskih zahtev in ne nazadnje odrekanja, saj so bili primorani izvesti zelo okrnjen in prilagojen program. (intervju s traavikom, pobudnikom in organizatorjem poti, bomo objavili v naslednjih dnevih.)
na festival prihajajo tako tuji kot slovenski filmski ustvarjalci, ki bodo spregovorili po projekcijah. v sklopu spremljevalnega programa bosta organizirana seminar za mlade nori na dokumentarni film ter strokovni dokumentaristični maraton, ki bo vključeval sklop štirih strokovnih predavanj. v fokusu bo letos prihodnost filmskega medija in kinematografov pa tudi arhiviranje filmov v prihodnje.
festival bo 22. marca sklenila podelitev nagrad ter projekcija filma kino popotniki, ki ga podpisujeta amit madheshiya in shirley abraham. indijski dokumentarec pokaže še vedno živo tradicijo potujočih kinematografov, ki  živeče podobe  pripeljejo tudi v najbolj odročne ruralne predele sveta. bodo ti analogni kino migranti in digitalni analfabeti zmogli preskok na moderno tehnologijo?