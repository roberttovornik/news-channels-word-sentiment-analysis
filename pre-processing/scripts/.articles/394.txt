ameriški predsednik donald trump je po srečanju s papežem frančiškom, s katerim imata glede nekaterih tem zelo različne poglede, dejal, da ne bo pozabil papeževega sporočila, ki mu ga je predal med polurnim sestankem.
trumpa je na dvorišču pričakala švicarska garda in nadškof georg ganswein, ki ga je v spremstvu še drugih uradnikov pospremil do papeževe zasebne knjižnice. trumpa je spremljala žena melania, hčerka ivanka trump z možem jaredom kushnerjem, svetovalec za nacionalno varnost h. r. mcmaster in svetovalka za stike z javnostmi hope hicks. papež je z zadržanim nasmeškom pozdravil trumpa, ki je ob tem dejal, da je  zelo počaščen. 
po izmenjavi daril in fotografiranju sta se umaknila na zasebni pogovor, po koncu katerega je bil papež videti bolj sproščen. ameriška prva dama je papeža prosila, naj blagoslovi njen rožni venec. papež je ameriškemu predsedniku podaril podpisano kopijo sporočila, ki ga je oznanil ob zadnjem svetovnem dnevu miru, medaljon s podobo oljčne veje, simbolom miru, ter tri svoje tekste, med katerimi je enciklika o potrebi zaščite okolja iz leta 2015.  dobro, prebral jih bom,  je dejal trump, ki je papežu podaril pisanja martina lutherja kinga. ob koncu obiska je trump papežu dejal:  hvala, ne bom pozabil, kar ste dejali. 
v pogovoru sta se po navedbah vatikana dotaknila različnih mednarodnih vprašanj, od sodelovanja na področju zdravstva, izobraževanja in pomoči migrantom, poudarila pa sta tudi pomen dobrih dvostranskih odnosov. med drugim sta poudarila tudi pomen zaščite krščanske skupnosti na bližnjem vzhodu. po koncu pogovora se je ameriška delegacija udeležila zasebnega vodstva po sikstinski kapeli in baziliki svetega petra.
trump velikodušen v boju proti lakotiameriški predsednik je na srečanju s papežem obljubil 300 milijonov dolarjev za boj proti lakoti, so sporočili iz bele hiše. kot so pojasnili, bodo denar namenili lačnim v jemnu, sudanu, somaliji in nigeriji.
zelo zgodnja avdiencapapež je ameriško delegacijo sprejel že ob 8.30. kot poroča reuters, se trump v okviru obiska evrope sprva ni nameraval ustaviti v rimu, ko pa si je premislil, so ga v vatikanu  stisnili  v papežev urnik ob 8.30, kar je neobičajno zgodaj. ob sredah ob 10. uri ima papež tedenski nagovor na trgu sv. petra.
kot je poročal dopisnik rtv slovenija iz rima janko petrovec, so rim zavarovali s tisoč dodatnimi policisti na ulicah. za konvoj petdesetih avtomobilov, s katerim se premika ameriški predsednik trump, so za vsak primer rezervirali po štiri različne ceste med rezidenco ameriškega veleposlanika, vatikanom in kvirinalom.
papež in trump imata glede vrste tematik različna mnenja, kar je postalo jasno v lanski predsedniški kampanji. še vedno odmeva dobro leto stara frančiškova izjava, da  človek, ki misli samo na gradnjo zidov, namesto da bi gradil mostove, ni kristjan . sveti sedež se ne strinja z novim ameriškim  lovom na migrante , s trumpovim napadom na obamov zdravstveni sistem, z zanemarjanjem okoljskih prizadevanj in niti z nižanjem obdavčitve bogatih. kljub temu gre pričakovati pretežno vljuden obisk - čeprav papež frančišek ne slovi ravno po sicer pregovorni potrpežljivosti rimskokatoliških dostojanstvenikov, je še poročal petrovec.
predsednik trump se bo danes srečal še z italijanskim predsednikom sergiem mattarello in s premierjem paulom gentilonijem. prva dama bo obiskala bolne otroke na vatikanski pediatriji bambin gesu,  prva hči  pa bo medtem na sestanku pri skupnosti svetega egidija, čedalje vplivnejšem akterju mednarodne humanitarne politike, in potem še pri sekretarki italijanske vlade marii eleni boschi, prvi zaupnici predsednika demokratske stranke mattea renzija.