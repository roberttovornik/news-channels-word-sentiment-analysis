s tveganji nacionalne varnosti se je obrambni sistem sposoben zgolj omejeno spopadati, saj je zastal v svojem razvoju, je opozorila andreja katič in se hkrati zavzela za konkretne ukrepe.
v ljubljanski vojašnici edvarda peperka so v organizaciji inštituta za varnostno kulturo prvič pripravili dan nacionalne varnosti, katerega namen je prvenstveno razprava o vlogi države, občin in državljanov pri obvladovanju izzivov za ohranitev varnosti.
v strateškem smislu je varnostno okolje, v katerem je slovenija, kompleksno in podvrženo nepredvidljivim spremembam, je v nagovoru ocenila ministrica za obrambo andreja katič. slovenija, na katero najmočneje vpliva dinamika razmer na območju eu-ja in zahodnega balkana, bo zato morala razvijati celosten in učinkovit sistem nacionalne varnosti, je opozorila.
z vidika potencialnega ogrožanja varnosti pa je slovenija dovzetna tudi za dogajanja v drugih regijah, iz katerih izvirajo najbolj pereče varnostne grožnje, je poudarila in dodala, da so v zadnjem desetletju pesimistične napovedi presegle tudi grožnje v obliki terorističnih dejavnosti, kibernetskih napadov in hibridnega vojskovanja. lahko se namreč zgodijo kadarkoli in kjerkoli, njihovo preprečevanje pa je vse težje.
premalo sredstev in omejena sposobnostna ministrstvu so ob strateškem pregledu obrambe ugotovili, da je obrambni sistem slovenije le omejeno sposoben za spopadanje s prihodnjimi grožnjami. predvsem zaradi pomanjkanja virov v preteklosti slovenija ne more uresničiti dodeljenih ciljev in vzpostaviti potrebne obrambne zmogljivosti, je še opozorila ministrica.
sprejeti je treba konkretne ukrepe za preseganje tega stanja, in sicer povečanje obrambnih izdatkov ne bo samo po sebi izboljšalo obrambne sposobnosti, pač pa so nujni tudi ustrezno zastavljeni cilji, strategija in doktrine, sistemske spremembe in ustavitev negativnega trenda na kadrovskem področju, je naštela.
slovenija po besedah katičeve potrebuje vojsko, ki bo v sodelovanju z zavezniškimi silami sposobna ubraniti državo ter sodelovati pri zagotavljanju miru po svetu.
šefic: med migrantsko krizo smo se izkazalidržavni sekretar na notranjem ministrstvu boštjan šefic je poudaril, da je ravno po zaslugi subjektov nacionalnovarnostnega sistema slovenija imela dobre razmere za razvoj. šefic je prepričan, da imamo v sloveniji dober varnostni sistem, kar se je izkazalo tudi ob nekaterih preizkušnjah, med drugim v času migrantske krize.
slovenija je v zadnjih 25 letih prišla do konsistentnega modela nacionalne varnosti, se je strinjal predavatelj na fakulteti za družbene vede (fdv) anton grizold. sv mora biti usposobljen za vse izzive prihodnosti, tako na tipične vojaške kot tudi nevojaške naloge, ki se kažejo v podpori policiji in enotam zaščite in reševanja, je dodal načelnik generalštaba sv-ja andrej osterman. poveljnik civilne zaščite srečko šestan je med njihovimi glavnimi izzivi izpostavil posodobitev organizacijske strukture sil za zaščito, reševanje in pomoč.