v prestolnici se je na protestnem shodu  proti vsiljenim kvotam  zbralo okoli 200 protestnikov, ki so nasprotovali nastanitvi beguncev. protestniki so se napotili pred azilni dom, kjer so se tudi mirno razšli.
protestni shod so napovedali prek družbenega omrežja facebook, kjer je bil glavni motiv shoda, poimenovanega vseslovenski antimigrantski shod, upor proti  vsiljenim kvotam . gre za kvote, na podlagi katerih bo slovenija v letu in pol sprejela 567 prosilcev za azil.
protestniki so se zbrali na trgu republike, kjer jih je nagovoril predstavnik organizatorjev klemen zbačnik. v govoru je pozval k spremembi begunske politike in zaprtju meja za begunce, pozval pa je tudi k družbenim spremembam, ki bi morale temeljiti na domoljubju.
dovolj imamo komunistov, nočemo še islamistovprotestniki so se opremljeni s slovenskimi zastavami in zastavami s karantanskim panterjem odpravili proti azilnemu domu na kotnikovi ulici. pri tem so vzklikali gesla  za slovenijo  in  proti migrantom,  na transparentih pa je bilo med drugim zapisano  dovolj imamo komunistov, nočemo še islamistov! . pred azilnim domom so zapeli slovensko himno in se nato mirno razšli.
po podatkih policije se je protesta udeležilo okoli 200 ljudi. shod ni bil prijavljen, a so policisti zaznali dejavnosti in spremljali protestnike. shod je minil brez varnostnih zapletov.