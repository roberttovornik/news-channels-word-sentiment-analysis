predsednik sns-a zmago jelinčič je problematiziral javno naročilo za oskrbo s prehrano migrantov, ki ga je objavil vladni urad za oskrbo in integracijo migrantov. zdi se mu sporno, da naročilo predvideva ekološko pridelano, raznoliko in energetsko bogato prehrano.
vladni urad za oskrbo in integracijo migrantov je namreč 12. junija objavil javno naročilo za izvajanje oskrbe s prehrano migrantov z živili, pridelanimi na ekološki način. z javnim naročilom bi zagotavljali prehrano za migrante, nastanjene v izpostavi azilnega doma na debelem rtiču, in sicer za največ 120 ljudi.
javno naročilo sicer določa, da mora biti najmanj 15 odstotkov živil pridelanih oziroma predelanih na ekološki način, ocenjena vrednost pa je 1,4 milijona evrov.
jelinčiču se zdi naročilo sporno, saj je ekološko pridelana hrana dražja.  za šole se kupuje najcenejše, ne najboljše, to je odlok ministrstva,  je opozoril jelinčič. problematiziral pa je tudi, da mora prehrana upoštevati prehranske navade migrantov, saj naročilo izključuje izdelke iz svinjskega mesa. jelinčič je ob tem ocenil, da otroci v šolah ali bolniki v bolnišnicah svoje prehrane ne morejo izbirati.