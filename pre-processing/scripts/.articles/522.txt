na nizozemskem se je začelo sojenje desničarskemu politiku geertu wildersu, ki je obtožen sovražnega govora in spodbujanja sovraštva. sojenje poteka v wildersovi odsotnosti, saj je politik že pretekli petek sporočil, da ga ne bo na sodišče, postopek proti njemu pa označil za političnega.
 to je političen proces in odločil sem se, da me ne bo. imam pravico, da kot politik izrazim svoje mnenje, če na nizozemskem obstaja kakšna težava,  je v izjavi, ki jo je danes vnovič prebral njegov odvetnik geert-jan knoops, zapisal wilders.
nizozemskega populističnega politika so obtožili zaradi izjav na shodu po lokalnih volitvah 2014, ko je svoje privržence vprašal, ali si na nizozemskem želijo manj ali več maročanov. ko so začeli vzklikati, da jih želijo manj, pa je odgovoril, da  bodo to uredili .
wildersova stranka na drugem mestupostopek proti 53-letniku, ki zagovarja protimuslimansko politiko, naj bi se končal konec novembra. grozi mu do dve leti zapora in dobrih 20.000 evrov globe. če bo sodišče odločilo, da je kriv, bo to njegova prva obsodba, zato je sicer verjetnejša nižja denarna kazen in kazen v obliki družbenokoristnega dela.
sodni proces je pomemben tudi v okviru kampanje pred parlamentarnimi volitvami, ki bodo na nizozemskem marca prihodnje leto. wildersova skrajno desna stranka pvv je lani ob vrhuncu migrantske krize vodila v javnomnenjskih anketah, medtem ko je v zadnjih mesecih padla na drugo mesto.
obsodba naj sicer ne bi ogrozila njegove politične kariere, saj lahko poslanec v nizozemskem parlamentu postane vsak, tudi če je bil obsojen. wilders je bil sicer leta 2011 oproščen podobnih obtožb.