bienale oblikovanja oziroma bio je tokrat zasnovan kot temeljišče za nove pristope v oblikovanju in se pod naslovom daleč, tako blizu letos osredotoča na glavni potencial slovenije, torej na njeno krajino.
bio, ki že v prejšnji izdaji ni bil več le tradicionalna razstava predmetov industrijskega oblikovanja, je letos stopil še korak dlje in postal okvir za nove pristope v oblikovanju. kustosinji angela rui in maja vardjan sta izbrali sedem skupin, ki so raziskovale slovenijo – in tako bo razstava letošnje izvedbe na ogled v ljubljani in v še šestih krajih.
razstave in instalacije bodo tako razen v muzeju za arhitekturo in oblikovanje (mao) na ogled še na dveh koncih v ljubljani ter v grosupljem, kočevju, kobaridu, lendavi, trbovljah in piranu oziroma v njihovi okolici.
prvi oblikovalski bienale na evropskih tlehbienale industrijskega oblikovanja, ki je bil ustanovljen leta 1963 kot prvi oblikovalski bienale v evropi, je bil od svojega nastanka priča mnogim spremembam. leta 2011 je bil preimenovan v bienale oblikovanja, bio 23 leta 2012 je bil prvi kurirani bienale, bio 24 leta 2014 pa je bil zasnovan kot šestmesečni proces sodelovanja, katerega rezultati so bili predstavljeni na razstavi v mau.
mesto je sicer še vedno model, v okviru katerega poteka razprava o sodobni družbi, saj se število ljudi v mestnih središčih povečuje, vendar pa najnovejši podatki nakazujejo pomemben premik. opredeliti ga je mogoče kot nov pojav: izobraženi in emancipirani mladi, ki so odraščali v urbaniziranem modelu, prenašajo svoje vrednote v druge, anonimne okvire, pravita kustosinji angela rui in maja vardjan.
bogatost raznolikosti slovenske krajinesedem multidisciplinarnih skupin, ki jih vodijo mednarodni gostujoči oblikovalci v dialogu s sedmimi slovenskimi strokovnjaki, sta kustosinji zato napotili v gozdove, kraško podzemlje, rudarske revirje, na panonske ravnice, na obalo in v slovenske alpe. vsako razstavišče je postalo prostor razprave za teoretična razmišljanja, povezana z oblikovanjem. kot sta zapisali, so tovrstni ekspedicijski projekti vaja za vnovični premislek - ne samo pokrajine, ampak tudi oblikovalske discipline.
tako so na sedmih razstaviščih nastale instalacije, za katere kustosinji upata, da bodo stale dlje časa. in če je bil njihov namen vzpostavitev dialoga s prostorom, vključno z občinami, institucijami in prebivalci, pa muzej predstavlja stanje tega specifičnega trenutka v času in njegovo nujnost. kot pravi direktor maa matevž čelik, poskušajo projekti, zasnovani in predstavljeni na bienalu, prepoznati možnosti v krajih, ki so le korak od prestolnice, a so zunaj žarišč aktualnih razprav o prihodnosti.
sedmero epizod za bio 25 epizoda sprostitev podzemlja je postavljena v podzemni svet županove jame pri grosupljem, zavzetje gozdov v rožni studenec pri kočevju na rob divjega pragozda, po utopiji pa se odziva na kmalu zaprto rudniško infrastrukturo v trbovljah. epizoda čisto novo sobivanje raziskuje propad modernizma v urbanem kontekstu ljubljane, v okolici vasi genterovci v bližini lendave se bo odvijal nov zagon podeželja. vse skupaj pa zaokrožujeta skupini prožnost preteklosti na alpskem območju pri kobaridu in novi heroji, ki raziskujeta migrantstvo z uporabo bližine morja na slovenski obali med piranom in portorožem.
bio 25, ki traja do nedelje, ponuja vodene oglede posamičnih razstavišč in razstave v muzeju za arhitekturo in oblikovanje, v mau je organizirano tudi četrtkovo uradno odprtje ob 20. uri.