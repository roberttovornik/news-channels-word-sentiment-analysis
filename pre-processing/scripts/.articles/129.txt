 siamo giunti ad un accordo , ha annunciato il ministro dell'interno e leader dell'unione cristiano-sociale, horst seehofer, a berlino a poche ore dall'inizio dell'incontro tra i vertici di cdu e csu sulla politica di asilo. per risolvere il nodo dei migranti, l'intesa prevede l'istituzione di centri per richiedenti asilo in cosiddette  zone di transito  in germania, dalle quali i migrati verranno inviati nel paese in cui hanno già fatto domanda di asilo. tali deportazioni però verranno effettuate soltanto con il consenso di altri paesi su base di accordi amministrativi. se questi non saranno raggiunti, i profughi verranno comunque deportati dalla germania in austria.
l'accordo tra i due partiti alleati, secondo deutsche welle, prevede anche un nuovo regime al confine tra austria e germania per impedire l'ingresso nel paese dei migranti già registrati in altri stati membri dell'unione europea.
secondo angela merkel cdu e csu sono giunti ad un buon compromesso. in questo modo la germania avra' una buona politica di immigrazione sia a livello statale che a livello dell'ue.
il terzo partner della coalizione, il partito socialdemocratico spd, deve però ancora esprimersi sui termini dell'accordo sulla politica di asilo. la leader dell'spd, andrea nahles, ha affermato che numerose questioni sono rimaste ancora aperte.  ci prenderemo del tempo prima di decidere , ha aggiunto. dalle file dell'spd però arrivano le prime critiche, parte del partito si dice  fortemente contraria  all'istituzione dei cosiddetti  centri chiusi  per migranti.