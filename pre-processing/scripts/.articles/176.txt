la nave aquarius naviga ora verso valencia, scortata da due unità della marina italiana. sui migranti, però, lo scontro continua. spagna e francia hanno, infatti, attaccato l'atteggiamento del governo italiano; e soprattutto parigi non ha risparmiato parole di biasimo. manuel macron ha accusato l'italia di  cinismo e irresponsabilità , mentre gli spagnoli stanno parlando di denunciare l'italia per il mancato soccorso.
un atteggiamento che palazzo chigi ha bollato come ipocrita supportato dal ministro degli interni, matteo salvini, che non risparmia tweet roventi ai due paesi europei. anche di maio ha dichiarato che spagna e francia non possono dare lezioni a nessuno, visto che sono stati tra i primi a prendere iniziative simili. palazzo chigi, comunque, ringrazia la spagna mentre attacca i vicini d'oltralpe tanto che potrebbe saltare il vertice conte- macron che si dovrebbe tenere a parigi il prossimo venerdì.
intanto l'unione europea cerca di smorzare i toni e in queste ore annuncia di triplicare i fondi per la gestione delle migrazioni e delle frontiere portandoli a 35 milioni di euro, che andranno come sostegno agli stati coinvolti nei controlli alle dogane. l'italia da parte sua incassa il sostegno di kurz e orban, aprendo una spaccatura che come ha sottolineato ieri il presidente del parlamento europeo, antonio tajani,  mette a rischio l'intera costruzione europea .
barbara costamagna