delovati je začel novi vladni urad za oskrbo in integracijo migrantov, ki bo prevzel naloge s področja sprejema, nastanitve, zdravstvene oskrbe, izobraževanja in dela. upravljali bodo tudi azilne domove.
ustanovitev urada kot posebne vladne službe je izhajala iz potrebe po usmerjenem in nadzorovanem delovanjem pri oskrbi migrantov, ki vstopijo v slovenijo, so sporočili iz vladnega urada za komuniciranje. spomnimo, da je urad za oskrbo in integracijo migrantov predvidela februarja uveljavljena novela zakona o tujcih, vlada pa ga je ustanovila z odlokom.
osrednja naloga novega urada bo skrb za oskrbo in nastanitev tujcev, ki jim je v sloveniji dovoljeno zadrževanje, razseljenih oseb, oseb z začasno zaščito, prosilcev za mednarodno zaščito in oseb z mednarodno zaščito. urad bo skrbel tudi za integracijo določenih skupin migrantov, ki zajema vse vidike vključevanja migrantov v družbo: nastanitev, zdravstveno oskrbo, vključevanje v izobraževalne in delo. urad bo skrbel tudi za upravljanje azilnih domov, integracijskih hiš in nastanitvenih centrov.
urad bo med drugim skrbel tudi za to, da bodo pri organiziranju nastanitve upoštevali položaj in posebne potrebe ranljivih oseb, kot so mladoletniki, mladoletniki brez spremstva, starejši, nosečnice, žrtve trgovine z ljudmi, in tudi drugih, na ravni eu-ja dogovorjenih standardov nastanitve teh oseb.
o statusu migrantov bo še naprej odločal mnzpristojnost za odločanje o različnih statusih migrantov bo ostala v pristojnosti ministrstva za notranje zadeve oziroma posameznih upravnih enot, so še pojasnili. poslanstvo urada je zagotavljanje zakonskih pravic vsem kategorijam tujcev z usklajevanjem dela in nalog drugih državnih organov, nevladnih, mednarodnih ter drugih organizacij na področju oskrbe in integracije migrantov, je pojasnila v. d. direktorice urada mojca špec potočar.
urad bo imel v skladu s finančnim načrtom letos na voljo 4,3 milijona evrov. prostore za delo urada je zagotovilo ministrstvo za notranje zadeve (mnz), in sicer v azilnem domu v ljubljani. v uradu bodo zaposlili 34 ljudi, ki prihajajo s štirih ministrstev, ki so se doslej ukvarjala s to problematiko. največ kadrov je v urad prišlo iz sektorja za nastanitev, oskrbo in integracijo mnz-ja.
nevladniki si želijo partnerskega odnosada obstaja velika potreba po uradu, je večkrat poudarila tudi ministrica za notranje zadeve vesna györkös žnidar, saj je opozorila, da je skrb policije in notranjega ministrstva najprej zagotavljanje varnosti, za celovito reševanje izzivov, ki jih prinašajo množične migracije, pa je potrebno dejavno sodelovanje vseh resorjev.
ko je marca obiskal slovenijo, je tudi komisar sveta evrope za človekove pravice nils muižnieks, sicer kritičen do novele zakona o tujcih, ugotavljal, da pri reševanju vprašanja migrantov številni zelo veliko pričakujejo od novoustanovljenega urada, in izrazil upanje, da jih bo ta tudi izpolnil. v nevladnih organizacijah pa si z novoustanovljenim uradom želijo partnerski odnos.