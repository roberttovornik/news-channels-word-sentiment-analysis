mehika je v svojih konzulatih v 50 ameriških mestih odprla centre za pravno pomoč, katerih namen je zaščititi mehiške državljane pred strožjo ameriško politiko do priseljencev.
po poročanju bbc-ja je mehiški zunanji minister luis videgaray ponovil zaskrbljenost glede človekovih pravic mehičanov v zda. kot je dejal, pa centri za pomoč migrantom ne bodo  zagovarjali nezakonitosti .
mehika je namreč zaskrbljena ob učinkih smernic, ki jih je prejšnji mesec sprejel ameriški predsednik donald trump, na življenja njenih državljanov. trump je zveznim agentom ukazal, naj se v izvajanju postopkov za izgon nezakonitih priseljencev pridružijo krajevni policiji in agentom službe za priseljevanje in carine (ice).
novi centri v mehiških konzulatih bodo ponujali brezplačno pravno pomoč mehiškim državljanom, ki menijo, da so njihove pravice v zda ogrožene.
dvostranski odnosi najnižji v desetletjihodnosi med zda in mehiko so po trumpovi izvolitvi najnižji v zadnjih desetletjih. trump je po prevzemu položaja 20. januarja ponovil svojo namero, da bodo zda zgradile zid na meji med državama, ob tem pa vztraja, da mora zanj plačati mehika.
zaradi tega je mehiški predsednik enrique peña nieto odpovedal svoj obisk v washingtonu konec januarja. prejšnji mesec sta mehiko obiskala ameriški zunanji minister rex tillerson in minister za domovinsko varnost john kelly, ki jima je videgaray dejal, da trumpova politika mehiko  skrbi in vznemirja .
v zda je po ocenah 11 milijonov nezakonitih priseljencev, od tega naj bi jih bilo šest milijonov mehiških državljanov.