partljičevo prozno delo ljudje iz maribora že z naslovom spominja na pred več kot stoletjem napisane zgodbe irskega pripovednika jamesa joycea o ljudeh iz dublina podoben je tudi spomin na nekatere izstopajoče prebivalce mesta in izredne posameznike pa tudi to da se obe zbirki zaradi posebne pisateljske občutljivosti dotikata sveta mrtvih in minevanja na drugi strani so ljudje iz maribora morda blizu čehovu in njegovim psihološkim skicam vendar tema partljiču ki ga sicer poznamo kot neutrudnega humorista in najpomembnejšega povojnega slovenskega komediografa pravzaprav ni čisto tuja v prozi se posebno še v zadnjem času loteva zgodovinskih dogodkov povezanih z mestom recimo gradnje mostu čez dravo ali pred fašizmom prebeglih primorcev z druge strani rapalske meje in njihovih migrantskih usod tudi o ostarelih je že pisal recimo v romanu dom dom o upokojencih in njihovem vsakdanu ter drobnih radostih v romanu starec za plotom pa o starčevski osamljenosti in tegobah dramatika stanka majcna ter njegovem srečanju z malim dekletom ki mu razveseljuje zadnje dni zemeljskega bivanja ki pa mu jih dodatno greni politična izločenost rečemo lahko da se že tam zgodi nekakšna sprava ne še znotraj politike zato pa izpod subjekta zgodovine obteženega s preteklo identifikacijo s to ali ono stranjo pokuka človečnost in ta je sposobna druženja in bližine pisatelj na stranskem tiru se spoprijatelji z nabrito deklico ki se nad vsem navdušuje s tem pa odvzame nekaj teže dramatikovim zrelim letom in njegovi politično dirigirani socialni degradaciji v uvodni zgodbi ljudi iz maribora partljič pojasnjuje zakaj hodi na pobrežje na eno izmed mestnih pokopališč in kako so ga obiski in hkratna premišljevanja navdihnili pri pisanju o izrazitih in včasih pomembnih prebivalcih maribora s pobreškim pokopališčem se zbirka tudi konča partljič portrete ljudi iz maribora izbira demokratično ne gre le za vidne in nenadomestljive posameznike že prva zgodba je posvečena tako imenovanemu prezidentu predmestnemu nekoliko štorastemu posebnežu ki ga hitro kaj shecajo in se mu posmehujejo pisatelj uporabi markantnega uličarja in popiše detajle iz življenja to je res razburljivo in polno preobratov hkrati pa se nasloni na drugega pripovedovalca na njegovega sorodnika ki mu pojasni podrobnosti nekaj podobnega je partljič že napravil v romanu smrt pri mariji snežni znano zgodbo o ruskem izseljencu ki je pobegnil pred rdečearmejci in ob približevanju rdeče armade ob osvobajanju prekmurja naredil samomor je v kratki prozi uporabil recimo že drago jančar tej zgodbi je nekoliko podobna tista iz partljičeve zbirke ki popisuje kneginjo obolensko ki je prebežala pred revolucijo na štajersko in je bila strah in trepet do knjig malomarnih bralcev zaradi strahu pred maščevanjem ker je knjižnico očistila slovenskih knjig je kneginja katere odlomki proze naključno pridejo v roke pisatelju pobegnila in umrla v calgaryju še ena tisti usod ki jih piše turbulentna zgodovina stoletja in to naše stoletje ne bo kot kaže z migrantskimi usodami nič bolj prizanesljivo tudi zgodba o pozabljenem nahrbtniku z mrtvim otrokom je ena tistih kakršne najdemo v črnih kronikah drugi partljičevi portreti so posvečeni kulturno in politično dejavnim posameznikom ravnateljici ki je preveč zagreto poslušala centralo in zaradi politične oporečnosti z gimnazije pometala nekaj vidnih posameznikov recimo petra božiča in poldeta bibiča in njenemu mladinskemu sekretarju ki se s časovno oddaljenostjo počuti vse bolj nelagodno ob takratnem početju je posvečena najdaljša zgodba ki zajema tudi najdaljše obdobje zaključna zgodba je posvečena herti haas in njeni materi torej titovi tašči in zapletom ko jo hočejo lokalni udbaši prestrašiti ne da bi vedeli za njene emocionalne in politične zveze ena mračnejših je tista o umiranju prežihovega voranca po prihodu iz koncentracijskega taborišča kjer so nekdanjega tajnika ii internacionale zlomili in si tudi po osvoboditvi ni več čisto opomogel tudi zato ker ga prej od njega nižji partijski kadri zdaj pijani od zmage in oblastno samovoljni niso več pripustili v politiko partljič zgodbam rad postavi zunanji okvir popiše kako je v ustvarjalni zvedavosti naletel nanje in pogosto navede katerega od virov ustnega ali pisnega to pisanje zaznamuje predvsem zanimanje za turbulentno zgodovino v kateri eni sloji izgubljajo medtem ko se drugi dvigajo takšno razumevanje je značilno za realizem zdi se da ga zanimajo preobrati in tisto kar se dogaja z mehkim človeškim tkivom ko udari ob tog in neizprosen mehanizem zgodovine in poškodbe so ob takšnem trčenju strašne nekatere rane pa nevidne notranje in prav te ga zanimajo ljudje iz maribora so psihološko poglobljeni predvsem pa napisani z veliko pisateljske empatije tudi zgodovinsko preverljivo in prepričljivo ob tem s takšne pripovedne distance da so portretiranci bolj kot pripadniki takšnih ali drugačnih izključevalnih političnih ali ideoloških prepričanj najprej človeški in v svoji človečnosti ranljivi verjetno sta prav to približanje preteklim prebivalcem mesta in toplina do portretirancev glavni odliki tega pisanja