v sredo se sindikatu delavcev migrantov slovenije izteka petintridesetdnevni rok za zbiranje podpisov volivcev pod zahtevo za razpis dveh referendumov, a jih imajo premalo.
sindikatu je namreč uspelo zbrati manj kot tisoč podpisov od zahtevanih 40.000, so povedali v sindikatu.  tega, da nismo zbrali dovolj podpisov, ne jemljemo kot poraz, saj je bil naš namen spodbuditi malega človeka, da bi se začel s pravnimi sredstvi bojevati za svoje pravice proti političnim lobijem, ki vedno jemljejo malemu človeku,  je dejal predsednik sindikata martin ivec.
v sindikatu so se po njegovih besedah lotili zbiranja podpisov izključno zato, ker sta  zakona (gre za novelo zakona o dedovanju ter zakonu o ugotavljanju katastrskega dohodka) slaba , pobuda pa je bil poziv državljanom, da se dejavno vključijo v politično življenje in da o svojih zadevah odločajo sami, je dodal ivec.
pobud ne bodo več vlagali v sindikatu sicer še vedno menijo, da zakon o ugotavljanju katastrskega dohodka ni dober, saj predvideva povišano obremenitev predvsem za majhne in srednje velike kmete. podobno je z novelo zakona o dedovanju, saj se država prek njega loteva finančno najšibkejših ljudi, so prepričani.
delavci migranti so pred omenjenima vložili še šest pobud za razpis zakonodajnega referenduma, a se je predsednik dz-ja milan brglez takrat odločil, da roka za zbiranje podpisov ne bo določil, saj je šlo po njegovem mnenju za zlorabo instituta referenduma. temu je pritrdilo tudi ustavno sodišče.
v sindikatu pravijo, da ne bodo več vlagali referendumskih pobud, bodo pa,  ko jim bo prekipelo, na podlagi 88. člena ustave skušali zbrati 5.000 podpisov za predložitev lastnega zakona v zakonodajni postopek .