v mariborski galeriji kibla se tokrat sprašujejo o človekovem premikanju. v sodelovanju s 15 umetniki se ukvarjajo z gibanjem, tako v zunanjem smislu, vezanem predvsem na migracije, kot tistem notranjem, ki spreminja in transformira posameznika. do konca novembra bodo na treh mariborskih razstaviščih na ogled dela 50 umetnic in umetnikov v mednarodni sestavi.
svoja dela so prispevali ustvarjalci iz slovenije, hrvaške, bosne in hercegovine, srbije, makedonije, francije, nemčije, rusije, poljske, češke, japonske, zda, mehike, kanade in avstralije, ki so se z vprašanjem gibanja ukvarjali v vseh medijih, od slikarskih, kiparskih, fotografskih, video, zvočnih, grafičnih del do prostorskih namestitev ter znanstveno-umetniških raziskovalnih projektov. glavno razstavišče je v nekdanji industrijski hali kibla portal, nekaj del pa je na ogled še v multimedijskem centru kibla in v razstavišču artkit.
razstava z naslovom migracijsko interdisciplinarno gibanje 21 (mig 21) ponuja  povsem humanistični odgovor na docela politično vprašanje . po besedah petra tomaža dobrile, enega izmed kuratorjev razstave, so si to zamislili kot umetniški odgovor na svojevrstno realno stanje, ob tem pa niso sledili suhoparni dokumentalistiki, temveč so želeli zajeti širši zgodovinski pogled ter slediti umetniškemu v najširšem pomenu besede.  obenem se sprašujemo, na kakšen način se v človeški zgodovini mi vsi premikamo, tako znotraj nas kot zunaj sebe. 
migracij ne obravnavajo kot trenutnega pojava, ampak kot stalnico človeštva skozi celotno zgodovino.  migracije so nekaj, kar je inherentno človekovo in vsega naravnega, tako žive kot nežive narave. zemlja stalno migrira, naša kri stalno migrira, naše celice se stalno spreminjajo, mi se spreminjamo, mi se premikamo,  razloži.
pogled nazaj in naprej razstava je prvi v vrsti velikih mednarodnih dogodkov štiriletnega projekta risk change (tvegaj spremembo), ki se ob sofinanciranju iz evropskega programa ustvarjalna evropa ukvarja s temo migracij. za prvo razstavo sta dobrila in kuratorka nina jeza izbrala dela, ki ponudijo  pogled nazaj , saj so bila nekatera ustvarjena že pred 30 leti, a so še vedno aktualna. drugi del pa je nastal posebej za to razstavo in se bo v prihodnje še nadgrajeval.
na razstavi sodeluje ruski kolektiv aes+f, ki se je v mariboru predstavil že pred desetimi leti. predstavil se bo z videoinstalacijo s podobami  obrnjenega sveta  inverso mundus in z islamskim projektom z vizualizacijo strahov, ki jih ima zahodna družba v povezavi z islamom.
z robotskimi skulpturami, ki generirajo zvok in pri tem manipulirajo s človeškim sluhom, se predstavlja avstralski umetnik adam donovan. kanadčanka jane tingley in poljak michal seta z zvočno-svetlobno instalacijo re-collect zbirata zvoke krajev, skozi katere potujeta. japonski duo so kano in takahiro jamaguči pa s pol-nesmiselnimi risalnimi moduli riše vzorce na podlagi zaznav dražljajev iz okolja.
poljak zbigniew libera je na ogled postavil serijo fotografij, na katerih so znane zgodovinske reportažne fotografije v  pozitivni  različici. med sodelujočimi so tudi eden izmed najpomembnejših ruskih sodobnih umetnikov oleg kulik, američanka heather dewey-hagborg in nemka herlinde koelbl. veliko je umetnikov iz držav nekdanje jugoslavije, kot so žarko bašeski, jusuf hadžifejzović, jovan joca jovanović & stanoje čebić, raša todosijević in pred kratkim umrli mladen stilinović.
polovica razstavljenih del prihaja iz slovenije. mirsad begić razstavlja ambientalno postavitev veliki čuvaj, marko jakše sliko strupena migrantka. s svojimi deli so prisotni še jakov brdar, matej čepin, metod frlic, stojan kerbler, aleksij kobal, ana pečar, jože slaček, robertina šebjanič, aphra tesla in fotograf srdjan živulović s povečavo nagrajene fotografije beguncev na slovenski meji. kipar jože šubic je doprsni kip ženske tokrat opremil z zaščitno masko.