skrbno izbran nabor sodobne evropske in svetovne filmske produkcije, namenjen otrokom in mladim med osmim in osemnajstim letom, je vodilo festivala film na oko.
posebno pozornost pa pri tem posvečajo starostni skupini nad petnajst let, saj je ta po mnenju organizatorjev najbolj prikrajšana za kakovostne filmske vsebine. prav tej starostni skupini je tako namenjen poseben sklop, ki so ga naslovili nočna obzorja. gre za izbor drznejših filmov, ki obravnavajo tabuizirane, prikrite in zamolčane plati odraščanja.
 revolucionarni  začetek festivalskega dogajanjaletošnji film na oko bo odprla projekcija filma režiserja ramzija ben slimana, naslovljenega moja revolucija, ki ga bodo predvajali v vseh desetih krajih po sloveniji, v katerih je festival organiziran. v filmu, ki je doživel projekcijo tudi na berlinalu, spremljamo zgodbo najstnika, ki je razpet med prvo ljubezen in ideje jasminove revolucije v tuniziji.
projekcije v ljubljanskem kinu bežigrad se bosta udeležila tudi glavni igralec filma samuel vincent in igralec nassim haddouche. z njima bodo po koncu filma pripravili pogovor, ki ga bodo predvajali še v preostalih kinodvoranah. pred omenjenim filmom bodo zavrteli kratki film slovenske režiserke sare kern srečno, orlo.
film moja revolucija je s še štirimi celovečerci uvrščen v tekmovalni program festivala. za nagrado, ki jo bo podelila žirija petih mladih kritikov, se bodo potegovali še afganistansko-kanadski film yosefa barakija mina, ruski film andreja zajceva 14 +, filipinsko-francoska koprodukcija med oblaki in norveški dokumentarec kennetha elvebakka baletniki.
film za mlade tudi onkraj razvedrilaprogram filmske vzgoje prinaša pogovore, na katerih se bo deset mentorjev zavoda za uveljavljanje vizualne kulture vizo, ki je glavni producent festivala, z mladim občinstvom pogovarjalo o najrazličnejših temah, povezanih s filmi. tako so v okviru festivala pripravili tudi pogovore na različne teme, povezane s filmi, pozornost je namenjena tudi bližnjemu vzhodu in migrantski problematiki.
glede področja filmske vzgoje so organizatorji zapisali, da ne morejo trditi, da  se kaj konkretnega razvija pri intencah filmskega opismenjevanja v šolskem učnem prostoru. oblikovala se je sicer medresorska strokovna skupina, ki jo sestavljajo predstavniki ministrstev in filmskih organizacij, ki so pripravile predlog strategije nacionalnega programa filmske vzgoje, a hitre spremembe ne moremo pričakovati, saj teh tudi sam dokument ne predvideva. 
osrednji izobraževalni program bo seminar mad about film, ki bo ponudil delavnico filmske kritike pod vodstvom kritika matica majcna in delavnico analognega vj-anja pod mentorstvom dua izland. prav tako so pripravili natečaj za mlade, še neuveljavljene filmske kritike, na voljo bodo tudi ustvarjalne delavnice.
2. mednarodni festival za otroke in mlade film na oko poteka od 30. septembra do 4. oktobra.