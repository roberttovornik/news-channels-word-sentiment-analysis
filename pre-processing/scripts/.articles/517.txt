predstavniki sindikata mladi plus, svobodnega sindikata slovenije, gibanja za dostojno delo in socialno družbo ter svetovalnice za migrante nasprotujejo prihodu uberja v slovenijo. po njihovem mnenju bo namreč podjetje s seboj prineslo  še hujše oblike izkoriščevalskega dela .
treba se je vprašati, ali država želi spodbujati prekarne oblike dela in množično ustanavljanje samostojnih podjetnikov z negotovim položajem, je izpostavila tea jarc iz sindikata mladi plus. kot ključno pomanjkljivost uberjevega poslovnega dela pa je izpostavila, da se uber spreneveda, da ni delodajalec, čeprav v praksi je.
vse organizacije namreč menijo, da predstavniki vlade in minister za javno upravo zavajajo javnost s trditvami o prednostih uberja, kot so cenejši prevozi:  poceni uberjevi prevozi v največji meri temeljijo prav na tem, da podjetje ne izplačuje delavskih prispevkov. to pa ni le težava teh konkretnih delavcev, ampak gre za vprašanje, ki zadeva nas vse. moramo se namreč vprašati, v kakšni državi želimo živeti na dolgi rok. izogibanje davkom morda res prinese cenejše prevoze, pomeni pa tudi pomanjkanje denarja v pokojninski in zdravstveni blagajni,  so zapisali v izjavi za javnost.
ali zakonodajo piše multinacionalka?trditve, ki po mnenju predstavnikov sindikatov predstavljajo mite in s katerimi predstavniki vlade upravičujejo uberjev prihod v slovenijo, so zato pred ministrstvom za javno upravo simbolno obesili na buče. opozarjajo namreč, da je poglabljanje prekarizacije nekaj, kar bi morala vlada preprečevati, in ne spodbujati.  vlada bi morala ustvariti pogoje za čim boljši socialni položaj državljanov, ne pa odpirati vrata najhujšim izkoriščevalcem, ki bogatijo na račun delavstva,  je dejal predsednik svobodnega sindikata slovenije david švarc.
goran lukić iz svetovalnice za migrante je ob tem spomnil, da je minister za javno upravo boris koprivnikar podpisal pismo o nameri o sodelovanju z uberjem, v okviru tega pa je uber izrazil namero, da pride na slovenski trg, ko bo slovenija posodobila svojo zakonodajo. ministrstvo za infrastrukturo pa je le dan pred podpisom pisma o nameri prejelo navodilo, da mora v enem dnevu pripraviti zakonske spremembe v korist uberja, o čemer smo poročali tudi na mmc-ju.  mi se sprašujemo, ali je multinacionalka tista, ki piše zakonodajo v sloveniji,  je dejal lukić.
uber: želimo ponuditi celovito licencirano storitevna shod predstavnikov sindikatov in društev so se odzvali tudi v podjetju uber. zapisali so, da želijo v ljubljani ponuditi celovito licencirano storitev, ki bo v skladu z vsemi zakoni in drugimi predpisi.  to pomeni, da bodo ponudniki storitev licencirana podjetja, ki zaposlujejo voznike, in licencirani samostojni podjetniki, ki bodo morali izpolnjevati najstrožje varnostne standarde,  so zapisali v podjetju.
dodali do še, da bo  uberjeva digitalna platforma zagotavljala transparentnost in sledljivost vseh plačil ter enostavno in obenem popolno pobiranje davkov . v ljubljano želijo vstopiti z najpogostejšo storitvijo uberx, v sodelovanju z mestno občino ljubljana pa tudi s storitvijo uber ljubljana, ki vključuje prevoz z električnimi vozili.
uber podpira vladni program na področju digitalnega in sodelovalnega gospodarstva. kot so poudarili, je ta v celoti skladen s smernicami evropske komisije o sodelovalnem gospodarstvu.  želimo si, da bi slovenija prav tako sledila priporočilom evropske komisije in postala vodilna na področju digitalnega in sodelovalnega gospodarstva v regiji,  so še zapisali v uberju.