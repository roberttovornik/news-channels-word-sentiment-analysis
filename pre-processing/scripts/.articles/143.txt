miro cerar ha definito costruttivi i colloqui avuti con i leader dei partiti politici sulla questione migranti, tema affrontato al mini summit di bruxelles nei giorni scorsi. la slovenia è sicura e attenta alla problematica, allo stesso tempo, ha rilevato il primo ministro uscente, attiva a livello europeo per individuare una soluzione. siamo favorevoli affinchè i profughi che hanno bisogno di aiuto vengano correttamente trattati e assistiti, ma non acconsentiremo a nuove ondate migratorie che per la slovenia, ancora cerar, rappresenterebbero una grande sfida in tema di sicurezza, nè, ha aggiunto, permetteremo che il paese diventi una zona cuscinetto per i migranti.
il mini vertice a 16 non ha dato risultati ecclatanti ed ha registrato posizioni diverse tra i paesi membri, e non credo, ancora cerar, che si possa arrivare ad un accordo nemmeno al prossimo consiglio europeo. sulla proposta di creare delle piattaforme regionali per i migranti ai margini dell'europa cerar si è detto possibilista, ma non senza il coinvolgimento delle organizzazioni internazionali e in armonia con il diritto internazionale.
per il leader del partito democratico janez janša a livello europeo di stanno proponendo delle misure che il suo partito aveva avanzato già 3 anni fa e che il nocciolo del problema sta nel fatto che non si fanno distinzioni tra profughi e migranti economici, che sono la maggioranza. secondo janša l'europa sta rispondendo con troppa lentezza ai problemi che sono urgenti.
cerar ha rilevato che l'europa sta cercando delle soluzioni per rafforzare i controlli ai confini esterni dell'unione in collaborazione non solo con i paesi da cui i migranti provengono ma anche quelli in transito, facendo l'esempio della bosnia erzegovina. la slovenia controlla in maniera efficace il confine esterno dell'unione, ha ribadito cerar che ha definito superflui i controlli sul confine con l'austria ed ha auspicato l'ingresso della croazia nell'area schengen a patto che zagabria rispetti le condizioni per aderirvi. (ld)