 to je vaše dekle - superwoman,  s tem uvodnim stavkom je kanadčanka lilly singh prišla v domove milijonov najstnikov in s svojimi videoblogi prišla na vrh lestvice največjih zaslužkaric na youtubu.
letos je 28-letna singhova zaslužila okoli sedem milijonov evrov. od leta 2010, ko je odprla svoj kanal, je kanadčanka z indijskimi koreninami zbrala že več kot 10 milijonov naročnikov. hkrati pa imajo njeni videi v skupnem seštevku več kot 1,5 milijarde ogledov (toliko kot ima recimo videospot meghan trainor za uspešnico all about that bass, ki je na enajstem mestu največkrat gledanih glasbenih videov na youtubu).
je hčerka indijskih migrantov, ki je odraščala v mestecu scarborough. sprva je začela snemati videoposnetke, da je s tem premagovala svojo depresijo. toda kanal je odprla v času študija psihologije in ogledi so se začeli vrstiti. čeprav je odraščala v torontu, zadnje mesece živi v los angelesu.
svojo bazo oboževalcev je gradila postopoma in predvsem na račun edinstvenih videov, kjer se na humorni način sooča s težavami vsakega odraščajočega dekleta. tako lahko najdete med njenimi videoposnetki kategoriziranja ljudi, s katerimi se soočamo v vsakdanjem življenju - od tipov staršev do uporabnikov družbenih omrežij, kot sta snapchat in instagram. prav tako pa se brez zadržkov loteva vprašanj, kot so: zakaj so modrčki grozni, kaj bi bilo, če bi fantje imeli menstruacijo ...
brez sramu se sooča s stereotipi, ki jih je deležna kot indijka v družbi, prav tako pa nima prav nobenih zadržkov do obračanja ogledala svojim staršem, ko jih v svojih videoposnetkih karikira. starši se sprva niso strinjali z odločitvijo, da zaradi snemanja videoblogov postavi na stran študij. toda uspeh je postajal neizbežen. postala je prepoznavna zaradi svojega hitrega načina govora, sarkazma in šal, ki že mejijo na žaljivke. hkrati ima več obrazov - zelo rada se preobraža v različne like.
rada se igra s stereotipi. tako v enem izmed videov išče razlike med belimi in temnopoltimi dekleti.  o, moj bog. tako sem se napila sinoči - spila sem štirinajst tekil,  pove kot lik s plavolaso lasuljo.  dekle, tako sem se ga napila sinoči, spila sem cel smirnoff,  pove kot lik dekleta z rjavimi lasmi.
trnova pot do uspehatoda do uspeha na youtubu ni prišla zgolj z norčijami. že sama je priznala v preteklih intervjujih, da ji je bil psihološki vidik največji izziv.  tvitnila sem, da mojo službo v desetih odstotkih sestavlja ustvarjalnost in vživljanje v lik superwoman, medtem ko je 90 odstotkov ukvarjanje s psihologijo,  je dejala kanadčanka. ob tem je poudarila, da je za tovrstne podvige nujno ohranjanje dvojne osebnosti.  na oder stopim kot superwoman in takrat sem ustvarjalka,  je sklenila.