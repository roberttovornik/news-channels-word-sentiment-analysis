contro la disinformazione, le notizie false che si propagano soprattutto attraverso la rete, ma non solo. per imparare se possibile a riconoscerle e difendersene. le 'bufale', o se preferite le 'fake news', saranno di scena dal 3 al 6 maggio a udine con il primo festival italiano interamente dedicato ad un fenomeno che segna la nostra contemporaneità. cinquanta ospiti locali e nazionali e incontri diffusi in vari luoghi della città, per ragionare sulla questione delle 'bufale'  nel campo del diritto, dell'ambiente, del calcio, ma anche in quello medico, economico, giornalistico e politico , come hanno spiegato gli organizzatori di elsa udine, un gruppo di studenti universitari di giurisprudenza il cui progetto ha ottenuto il patrocinio dell'ordine degli avvocati e dell'ordine regionale dei giornalisti oltre che di comune e provincia. il fake news festival, che comprende anche laboratori, presentazioni di libri, proiezioni di cortometraggi (il tutto a ingresso libero), è rivolto alla cittadinanza, con alcuni appuntamenti pensati in particolare per le scuole e l'università. l'inaugurazione, giovedì 3 maggio al teatro san giorgio, vedrà protagonista il giornalista di guerra claudio locatelli, che racconterà i suoi sette mesi da combattente al fianco delle milizie curde in siria negli scontri contro lo stato islamico, introdotto dal direttore del messaggero veneto, omar monastier. in arrivo a udine anche l'ex ministra all'integrazione cécile kyenge: con lei e altri ospiti venerdì 4 si cercherà di capire come informarsi sul tema dei migranti, a cosa credere tra  scafisti, interessi economici e ong .
ornella rossetto