v volšperku na avstrijskem koroškem rojeni režiser slovenskega rodu martin kušej je bil imenovan za direktorja dunajskega burgtheatra, ki zaposluje 530 ljudi in ima na sezono 20 premier. upravljanje te nacionalne institucije bo prevzel septembra 2019.
martina kušeja (1961) je na mesto direktorja burgtheatra imenoval avstrijski kulturni minister thomas drozda, ki je komentiral, da  je vesel, ker eno najpomembnejših gledališč v državi prevzema eden najpomembnejših režiserjev v državi , poroča današnji večer.
škandali padajo le na oder, ne v zaodrjeza kušeja velja, da je eden tistih umetniških vodij, ki ne prisegajo več na gledališke igralske ansamble, raje govori o izvajalcih. za avstrijski kurier pa je režiser, ki slovi po svojih angažiranih izjavah v javnosti, povedal, da si želi  škandalov samo na odru, nikakor ne v zaodrju . o burghteatru, katerega vodenje bo prevzel torej čez dobri dve leti, pa je dejal, da je potrebna dekonstrukcija. po njegovem mnenju je to nacionalno gledališče repertoarno zadnja leta v precej slepi ulici in ga bo treba v mnogih novih pomenih opredeliti na novo.
boj proti zmagoslavju neumnosti in nevednosti dunaj je mesto z bogato tradicijo večjezičnosti, multikulturnosti in s to tradicijo se moramo spoprijeti, kar pa ne pomeni, da bomo zasnovali 'migrantsko gledališče',  je povedal kušej ob imenovanju.  doživljamo svetovno zmagoslavje neumnosti in nevednosti in teater mora poskrbeti za izobraževanje duš,  je še povedal prihodnji intendant burgtheatra. kot režiser pa je za svoje uprizoritve prejel številne mednarodne nagrade. nedavno je za royal opera house v londonskem covent gardnu pripravil svojo verzijo mozartovih oper idomeneo in beg iz seraja, sodeloval je na festivalu aix en provence, njegova zadnja uprizoritev je bila ivanov antona čehova na odru residenztheatra v münchnu.
sodelovanje s slovenskimi in hrvaškimi režiserjikritika kušeja, ki je do danes režiral okoli 105 predstav, postavlja na visoko mesto med evropskimi režiserji na gledaliških in opernih odrih. odlikujejo ga natančnost, provokativnost in subtilna psihologizacija likov. znano je, da ne mara postdramskega gledališča. deluje tudi kot predavatelj, med letoma 2004 in 2006 pa je vodil salzburški festival. leta 2011 je v münchnu uspešno prevzel tamkajšnji residenztheater z 233 tisoč gledalci na sezono. k sodelovanju je vabil tudi slovenske in hrvaške režiserje, med drugim matejo koležnik, ivico buljana in oliverja frljića.
gledališče ni edina izbirasicer pa ima martin kušej z avstrijsko prestolnico precej neporavnanih računov. pred več kot desetletjem se je dogovarjal z dunajskim kulturnim svetnikom andreasom mailathom -pokornym, da bi prevzel vodenje dunajskih slavnostnih tednov. dogovori so bili že skoraj na koncu, ko so namesto njega imenovali luca bondyja. kušej potem ni skoparil s kritiko festivala. pred časom pa je za medije izjavil tudi, da ga v gledališču ne zanima načrtovanje dolgoročno in da je še vedno možnost zanj, da  nekje odpre manjšo restavracijo .