settimana all' insegna della politica, quindi ricca di aspettative e promesse. in italia si sta varando il nuovo governo all' insegna delle cinque stelle e della lega, che insieme formano un mix deideologizzato fra aneliti di sinistra e di destra. promette di restare in europa ma anche una linea dura nei confronti di bruxelles , che ancora non si capisce bene dove andrà a finire.in slovenia siamo al giro di boa della campagna elettorale per le politiche del 3 giugno. la nota nuova, rispetto alle altre tornate, è l' argomento migranti, che potrebbe portare più voti alla destra, ma su cui gioca anche la sinistra. campagna elettorale vibrante e ricca di spunti anche per il seggio garantito per la minoranza italiana. il che è sicuramente un fatto positivo che indica che siamo ancora una comunità viva che sa produrre idee.questa settimana è scomparso lo scrittore statunitense philip roth, che con il suo portentoso romanzo pastorale americana si conquistò il premio pulitzer collocandosi fra i grandi classici della letteratura mondiale. e' uno dei libri fondamentali per capire quel grande paese che è l'america , i meccanismi sociali e politici che la muovono. racconta il sogno americano e il duro risveglio in una realtà cruda che macina tutto e tutti. soprattutto i buoni propositi.
aljoša curavić