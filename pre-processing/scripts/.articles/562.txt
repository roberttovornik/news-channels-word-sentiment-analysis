nova mis amerike je postala študentka iz arkansasa, ki je sodnike navdušila s plesno točko ter svojim mnenjem o predsedniški kandidatki hillary clinton.
savvy shields sicer prihaja iz fayettevilla, študira pa na univerzi v arkansasu. na izboru je bila ena izmed sedmih finalistk, ki so imele 20 sekund časa za odgovor na vprašanje o aktualnih dogodkih, kot so denimo begunska kriza ter predsedniške volitve v zda.
 če poskušaš biti voditelj modernega sveta, je pomembna čisto vsaka stvar, ki jo izrečeš ali narediš,  je odgovorila na vprašanje o tem, kakšno je njeno mnenje o clintonovi.
dodala je, da je celotna predsedniška kampanja tako močno prisotna v medijih, da je težko določiti, kaj je res in kaj ne.  oba kandidata sta dobra, a vseeno morata paziti na vsako malenkost. 
mesto prve spremljevalke je pripadlo rachel wyatt - mis južne karoline, ki je komisijo navdušila s svojim mnenjem o migrantih v zda, sledile pa so ji misice iz new yorka, washingtona in misisipija. letos je veliko pozornosti pritegnila erin o'flaherty iz misurija, čeprav se ji ni uspelo uvrstiti v finale. bila je namreč prva tekmovalka v zgodovini izbora, ki je javno razkrila istospolno usmerjenost.
zmagovalka je prejela šestmestno denarno nagrado, enoletno kritje življenjskih stroškov ter štipendijo za 50.000 dolarjev.