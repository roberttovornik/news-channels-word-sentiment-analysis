med mladimi fotografi, ki se v novi gorici letos predstavljajo v sklopu mladinske kulture vizije, fotovizije, sta najbolj prepričali ana skobe in tamara tolar.
nagrajenki skupaj z 12 drugimi fotografi razstavljata v rotundi slovenskega narodnega gledališča nova gorica. pod naslovom odtujenost se letos predstavljajo še lana bregar, ana grom, loti kavšek, maja krvina, lucija maver, tim medle, julija mohorič, sara mržljak, nika šabanović, juta usenik, maja veršaj in tonja žagar.
ana skobe je prepričala s ciklom skozi oči narave, v katerem, kot piše v utemeljitvi, z dovršenim likovnim jezikom pripoveduje zgodbe o beguncih in migrantih.  kljub besedilom, ki so jih zapisali portretiranci sami, o njihovih najbolj zakopanih občutjih govori predvsem desni del vsakega posameznega diptiha z izsekom iz narav. 
tamara tolar je dokazala, da pravi ustvarjalec ne potrebuje drage opreme, saj vse dragoceno nosi v sebi.  izkoristila je prednosti slabega objektiva in s tem dosegla ravno prav odtujeno neostrino ob skrbno izbranih preprostih motivih, izčiščeno likovno kompozicijo in izjemno senzibilnost,  pravi samostojna strokovna svetovalka za likovno dejavnost pri jskd-ju, andreja koblar perko.
festival vizije, ki slavi mladinsko ustvarjalnost, nova gorica gosti že od leta 2008. poleg fotografske razstave bo do nedelje na več prizoriščih v mestu na programu sedem rokovskih zasedb, deset gledaliških predstav in ena lutkovna predstava.