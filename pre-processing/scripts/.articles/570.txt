na 11. strateškem forumu bled (bsf), ki se ga udeležuje 700 politikov iz 70 držav, je bilo poudarjeno, da je zdajšnji način vodenja kriz v težavah. v slovesnem uvodu je zbrane nagovoril slovenski predsednik vlade miro cerar, ki je izpostavil, da se je na trenutne izzive na področju varnosti in migracij treba takoj učinkovito odzvati, saj je to predpogoj tudi za gospodarski razvoj in zagotovitev prihodnosti za mlade. terorizem, migracije, humanitarna kriza, vrsta okoljskih težav in naravne katastrofe so le nekateri izmed aktualnih izzivov.  naš odgovor nanje mora biti boljši in predvsem globalen,  je pozval voditelje cerar, ki se je posebej osredotočil tudi na prihodnost eu-ja.
 vemo, da številni procesi ustvarjajo naš svet manj varen in stabilen. marsikaj, kar smo jemali kot samoumevno, se zdi, da razpada,  pa je izpostavil tudi minister za zunanje zadeve karl erjavec, ki je prepričan, da za uspešen spopad z izzivi potrebujemo skupno vizijo, solidarnost in ukrepanje.
 bsf sicer ne bo rešil vseh izzivov, s katerimi se evropa in svet srečujeta, želimo pa biti delček v sestavljanki, ki se ji reče naša skupna prihodnost,  je poudaril tudi generalni sekretar bsf-ja peter grk.
evropa potrebuje tudi učinkovito migracijsko politikoo vizijah so govorili tudi v uvodnem panelu voditeljev. predsednika slovenije in hrvaške, albanski premier in predsednik kanadskega senata so v analiziranju težav mednarodne skupnosti - od migrantske krize do terorizma - ugotavljali, da je zdajšnji način vodenja v težavah.
slovenski predsednik borut pahor je opozoril, da je najprej treba nujno rešiti prebežniško krizo, sicer bo to vplivalo na povezanost eu-ja in vrnitev nazaj k nacionalnim varnostnim politikam. njegova hrvaška kolegica kolinda grabar-kitarović je pozvala k povečanju strateških priprav in dolgoročnejšemu načrtovanju. politika mora znova prevzeti nadzor, je poudarila grabar-kitarovićeva. predsednik kanadskega senata george furey jo je dopolnil, da morajo voditelji držav  stakniti glave  in reševati svetovne težave. albanski premier edi rama pa meni, da nobena država sama ne more reševati svetovnih težav, pa čeprav ima še tako dobre ideje in načrte.
na bledu tudi turški ministerv torek se bo bsf nadaljeval z razpravami o specifičnih temah zagotavljanja varnosti in razvojne perspektive.
srečanja, kakršen je bsf, ki postaja pomemben regijski zunanjepolitični dogodek, so dobra priložnost za izmenjavo mnenj in usklajevanje določenih stališč ter iskanje skupnih rešitev, meni minister erjavec. še posebej ga veseli, da se letošnjega foruma udeležuje tudi turški zunanji minister mevlut cavusoglu, saj  je turčija v tem trenutku ključna država za stabilnost v regiji in ne nazadnje tudi za stabilnost v eu-ju . cavusoglu je sodelovanje na ponedeljkovi razpravi odpovedal, bo pa na bled prišel v torek.
erjavec se bo s cavusoglujem sestal v torek, danes pa se je že sešel z zunanjima ministroma kosova in romunije, namestnikom ruskega zunanjega ministra ter predsednikom odbora za zunanjo politiko v egiptovskem parlamentu. v vseh pogovorih je bila poleg aktualnih meddržavnih vprašanj izpostavljena krepitev sodelovanja, zlasti na področju gospodarstva.