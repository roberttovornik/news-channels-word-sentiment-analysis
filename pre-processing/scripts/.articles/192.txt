fortemente contrario il gruppo di višegrad, ma anche italia e spagna; riserve poi riguardo numerose questioni aperte da parte di diversi paesi ue. il prossimo tentativo di giungere ad un accordo sull'inizio del negoziato con il parlamento europeo è previsto durante il vertice dell'unione, a fine mese.
la proposta sulla riforma di dublino è partita dalla presidenza bulgara del consiglio dell'unione europea.  sinceramente credo che la ricerca di un compromesso non sarà un compito facile, ma siamo sulla strada giusta , ha affermato il ministro dell'interno bulgaro, valentin radev. il commissario ue per le migrazioni, dimitris avramopoulos, ha invitato i paesi dell'unione a contribuire al dialogo, per trovare finalmente un accordo sulla riforma del sistema d'asilo. ha inoltre espresso la speranza che a fine mese i leader degli stati membri dell'ue riescano a prendere la decisione giusta.
la relatrice del parlamento europeo, la liberale svedese cecilia wikström, si dice  profondamente delusa dai documenti prodotti dal consiglio affari interni sul regolamento di dublino e la riforma del sistema europeo comune di asilo . rimane ben poco tempo  se vogliamo trovare una soluzione sul regolamento di dublino entro questo mandato , ha aggiunto l'eurodeputata. spera inoltre  che i governi ue abbiano la volontà di mettere da parte le divergenze , altrimenti  rimarremo a mani vuote, con l'attuale fallimentare sistema d'asilo e nessuna risposta per i cittadini .
in un messaggio su twitter, il presidente dell'europarlamento, antonio tajani, afferma che  la proposta del parlamento ue per la riforma di dublino è l'unica che mette insieme fermezza e solidarietà. è su questa base che gli stati membri e il consiglio devono lavorare. per fermare l'immigrazione clandestina serve un piano marshall per l'africa e un accordo con la libia e i paesi di transito come quello fatto con la turchia , si legge ancora nel messaggio.
e.p.