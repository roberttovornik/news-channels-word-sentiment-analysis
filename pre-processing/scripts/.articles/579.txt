leta nasilja islamistične milice boko haram v državah, ki mejijo na čadsko jezero, so še poglobila humanitarno krizo, ki je povzročila, da je moralo svoj dom zapustiti 1,4 milijona otrok.
kot v poročilu opozarja sklad združenih narodov za otroke unicef, je najmanj milijon otrok še ujetih na težko dostopnih območjih, domove pa je moralo zapustiti skupno 2,6 milijona ljudi. unicef je poročilo z naslovom otroci na begu, zapuščeni otroci objavil pred vrhom zn-a o beguncih in migrantih, napovedanim za 19. september, v njem pa podaja sliko uničujočih posledic nasilja boko harama na otroke v nigeriji, kamerunu, čadu in nigru. kot ugotavlja unicef, 2,2 milijona ljudi živi v strahu, da bi ostali ujeti na območjih, ki jih nadzoruje boko haram. ti ljudje nujno potrebujejo humanitarno pomoč. po ocenah je bilo letos v omenjenih državah v samomorilskih napadih uporabljenih 38 otrok, od leta 2014 pa skupno 86.
v regiji bo po ocenah za posledicami hude podhranjenosti letos trpelo 475.000 otrok. na začetku letošnjega leta je bilo na tem območju podhranjenih 175.000 otrok. po ocenah je bilo v severovzhodni nigeriji 20.000 otrok ločenih od svojih družin, še opozarjajo v unicefu.
 kriza v tej regiji je kriza otrok in bi morala biti postavljena visoko na svetovni agendi o migracijah,  je dejal manuel fontaine, unicefov regionalni direktor za zahodno in srednjo afriko.  humanitarne potrebe presegajo humanitarno pomoč, posebej zdaj, ko so postala dostopna še nekatera območja v severovzhodni nigeriji, ki jih doslej ni bilo mogoče doseči,  je dodal.
revni še revnejšivečina ljudi, ki so morali zapustiti svoje domove, živi pri sorodnikih ali sosedih, kar je še dodatno breme za skupnosti, ki so med najrevnejšimi na svetu.  lokalne skupnosti med seboj delijo še tisto malo, kar imajo, da bi pomagale ljudem, ki so izgubili skoraj vse. gre za dobra dela, ki se dogajajo v na tisoče domovih in na celotnem območju,  je opozoril fontaine.
unicef si prizadeva zagotoviti osnovne storitve za otroke in njihove družine na prizadetih območjih. letos je 170.000 otrok prejelo psihosocialno pomoč, skoraj 100.000 se jih je zdravilo zaradi hude podhranjenosti, več kot 100.000 pa se jih je udeležilo izobraževalnih programov.
do danes je sicer unicef prejel le 13 odstotkov od 308 milijonov ameriških dolarjev, ki jih potrebuje za nudenje pomoči družinam, ki jih je prizadelo nasilje boko harama v nigeriji, nigru, čadu in kamerunu. donatorje zato poziva, naj okrepijo svojo podporo.