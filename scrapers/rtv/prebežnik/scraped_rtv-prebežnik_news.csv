href,keyword,word_count,info,author,headline,article_text
http://www.rtvslo.si/svet/s-in-j-amerika/trump-grozi-s-streljanjem-na-prebeznike-in-govori-o-sotorskih-mestih/470603,prebežnik,292,"
					2. november 2018 ob 08:50
					Washington - MMC RTV SLO, Reuters, STA","
A. P. J.
","Trump grozi s streljanjem na prebežnike in govori o ""šotorskih mestih""","""Če bo kdo metal kamne v našo vojsko, bomo to obravnavali kot strelno orožje. Naša vojska bo odgovorila s streljanjem,"" je ameriški predsednik Donald Trump še okrepil protipriseljensko retoriko.
Trump je novinarjem v Beli hiši dejal, da je skupina več tisoč prebežnikov, ki je na poti skozi Mehiko proti ameriški meji, mehiške policiste ""zlobno in nasilno"" obmetavala s kamenjem. ""Tega ne bomo prenašali. Če hočejo metati kamne v našo vojsko, bo naša vojska odgovorila,"" je zagrozil. ""Rekel sem jim (vojakom), naj razmislijo o puški. Ko mečejo kamne, tako kot so jih v mehiško vojsko in policijo, naj razmislijo o puški,"" je dodal.
Trump je v govoru, ki je bolj spominjal na predvolilno kampanjo kot predsedniški nagovor, še obljubil, da bo ""preprečil nasilni srednjeameriški priseljenski karavani, da bo vdrla v državo"". Dodal je, da bo prihodnji teden izdal predsedniški izvršni ukaz, a ni pojasnil njegove vsebine. Zagrozil je, da bo ""na tisoče ljudi za nedoločen čas zadržanih v ogromnih šotorskih mestih"", ki naj bi jih ob pomoči ameriške vojske gradili na južni meji z Mehiko, piše Guardian.
""Ljudi bomo ujeli, a ne bomo jih izpustili""Namignil je še, da bodo v prihodnje prosilci za azil to lahko storili le na določenih točkah ob meji. ""Nikogar ne bomo izpustili. To je velika sprememba v primerjavi s prej. Ljudi bomo ujeli, a ne bomo jih izpustili, ostali bodo v naših rokah do zaslišanja,"" je še posvaril.
Tiskovni predstavnik Pentagona Jamie Davis je na prošnjo za komentar Trumpovih izjav dejal, da vojska ne bo razpravljala o hipotetičnih primerih, pri čemer pa je poudaril, da ""naše sile sestavljajo izurjeni profesionalci, ki imajo vedno neodtujljivo pravico do samoobrambe"".
Trump je pred vmesnimi kongresnimi volitvami 6. novembra zaostril retoriko in obtožuje demokrate, da želijo odpreti meje kriminalcem, posiljevalcem in teroristom."
http://www.rtvslo.si/svet/evropa/evropska-komisija-obzaluje-izstop-avstrije-iz-dogovora-zn-a-o-migracijah/470481,prebežnik,449,"
					31. oktober 2018 ob 09:04,zadnji poseg: 31. oktober 2018 ob 16:47
					Dunaj - MMC RTV SLO, Reuters","
J. R., K. S.
",Evropska komisija obžaluje izstop Avstrije iz dogovora ZN-a o migracijah,"Evropska komisija je izrazila obžalovanje nad potezo Avstrije, ki je po ZDA in Madžarski kot tretja država napovedala izstop iz dogovora Združenih narodov za upravljanje migracij.
""Vlada je potrdila, da ne po podpisala dogovora ZN o migracijah in da se mu tako Avstrija ne bo pridružila,"" so sporočili po današnji seji vlade, ki jo sestavljata konservativna ljudska stranka (ÖVP) in skrajno desni svobodnjaki (FPÖ).
Podkancler in vodja FPÖ Heinz-Christian Strache je po seji poudaril, da bi bil podpis dogovora kršitev koalicijske pogodbe.
Avstrijo po njegovih besedah skrbi, da bi lahko dogovor privedel do tega, da bi migracija postala človekova pravica. ""Zavračamo vsakršen korak v to smer,"" je poudaril. Po njegovih besedah je spornih več kot polovica določil v tem dogovoru. Med drugim glede združevanja družin in dostopa do trga dela.
Na Dunaju menijo, da dogovor ni ustrezen za reševanje migracijskega vprašanja. Bojijo pa se tudi izgube suverenosti pri migracijski politiki in brisanja razlik med zakonitimi in nezakonitimi migracijami.
Avstrija tako na podpisno ceremonijo dogovora o upravljanju migracij decembra v Maroku ne bo poslala svojega odposlanca, prav tako se bo prihodnje leto vzdržala glasovanja Združenih narodov.
Do odločitve vlade so bili v opoziciji kritični. Poudarili so, da bo to škodovalo ""ugledu Avstrije kot zanesljive partnerice v skupnosti zahodnih vrednot"".
Globalni dogovor s 23 ciljiJulija letos je po 18 mesecih pogajanj vseh 193 članic ZN-a - razen ZDA, ki so iz pakta ZN-a za migracije izstopile lani, podprlo Globalni dogovor za varne in urejene migracije. Gre za prvi dogovor o upravljanju migracij v okviru ZN-a, ki določa 23 ciljev za varnejši in bolj urejen pretok ljudi.
Med cilji dogovora so denimo zmanjševanje razlogov, ki ljudi prisiljujejo k zapuščanju svojih držav, reševanje migrantskih življenj in vzpostavitev mednarodne mreže za iskanje pogrešanih migrantov, okrepitev boja proti tihotapstvu prebežnikov, koordiniran nadzor mejnih prehodov itd.
Evropska komisija obžaluje odločitevV Evropski komisiji odločitev Avstrije obžalujejo ter še naprej verjamejo, da so migracije globalen izziv in da je rezultate mogoče doseči le z globalnimi rešitvami in delitvijo odgovornosti, je v Bruslju poudarila govorka komisije Natasha Bertaud.
Avstrija je po govorkinih besedah igrala izjemno konstruktivno in ključno vlogo v pogajanjih o tem dogovoru, zato je ta odločitev še toliko bolj obžalovanja vredna. Komisija je v stiku z Dunajem, da bi izvedela več podrobnosti glede odločitve.
Madžarska in ZDA odstopili od dogovoraGlobalni dogovor bodo članice podpisale na mednarodni konferenci v Maroku 10. in 11. decembra. Madžarska je že napovedala, da dogovora ne bo podpisala, saj naj bi bil nevaren, ker naj bi ""spodbudil milijone, da se podajo na pot"". O tem razmišlja tudi Poljska.
ZDA so od pogajanj odstopile decembra lani, potem ko so ocenile, da določbe v dokumentu niso v skladu z ameriško politiko do priseljevanja in beguncev."
http://www.rtvslo.si/svet/evropa/policija-premestila-prebeznike-z-mejnega-prehoda-maljevac/470461,prebežnik,120,"
					30. oktober 2018 ob 19:41,zadnji poseg: 30. oktober 2018 ob 20:48
					Bihać - MMC RTV SLO, STA","
J. R.
",Policija premestila prebežnike z mejnega prehoda Maljevac,"Policija v Bosni in Hercegovini je sporočila, da so okoli 200 prebežnikov premestili z območja mejnega prehoda Maljevac, ki je znova odprt za promet.
Prebežnike so v Veliko Kladušo prepeljali z avtobusi, je potrdila tiskovna predstavnica ministrstva za notranje zadeve Unsko-sanskega kantona Snežana Galić in dodala, da pri premestitvi ni bilo nobenih incidentov.
V prostorih podjetja Miral v Veliki Kladuši, kamor so jih premestili, bo za hrano in nastanitev poskrbela mednarodna Organizacija za migracije (IOM), poroča Sarajevo Times.
Prebežniki so prejšnji teden poskušali vstopiti na ozemlje Hrvaške, a so jim policisti namero preprečili. Odtlej so prebežniki taborili nekaj sto metrov od prehoda. Mejni prehod Maljevac so 24. oktobra zaprli za promet. Po poročanju portala BalkanInsight je mejni prehod znova odprt."
http://www.rtvslo.si/svet/s-in-j-amerika/trump-govori-o-invaziji-na-zda-in-na-mejo-posilja-5-200-vojakov/470369,prebežnik,465,"
					30. oktober 2018 ob 07:55
					Washington - MMC RTV SLO, STA, Reuters","
A. P. J.
","Trump govori o ""invaziji na ZDA"" in na mejo pošilja 5.200 vojakov","Medtem ko se karavana prebežnikov iz Srednje Amerike približuje ZDA, je Pentagon na mejo z Mehiko poslal 5.200 vojakov.
V okviru akcije, imenovane Zvesti patriot, bo v naslednjih dneh v Teksas, Arizono in Kalifornijo prispelo 5.200 vojakov ameriške vojske, ki se bodo tam pridružili 2.100 pripadnikom različnih nacionalnih gard, ki jih je na mejo aprila poslal predsednik Donald Trump. Večina vojakov ne bo nosila orožja, ampak bodo predvsem logistično pomagali mejni patrulji. Vojakom zakonodaja namreč preprečuje stik ali delo s prebežniki, zato se z njimi ukvarjajo pripadniki zvezne mejne službe. Vojaki, ki bodo ob meji razporejeni do konca tedna, bodo opremljeni s helikopterji, letali, ograjami in kilometri bodeče žice.
Trump je predtem zapisal, da bo ""invazija prebežnikov spoznala, da ameriška vojska čaka nanje"". ""V karavano, ki se približuje naši južni meji, je pomešanih veliko članov tolp in nekateri zelo slabi ljudje. Prosim, obrnite se, ne boste mogli v ZDA, razen če boste šli skozi celotni pravni postopek. To je invazija na našo državo in naša vojska čaka na vas!"" je tvitnil.
Kot so zapisali ameriški mediji, bo število ameriških vojakov na južni meji države preseglo število pripadnikov ameriške vojske v Siriji in Iraku.
Na mejnih prehodih so nenehno dolge vrste prebežnikov in prosilcev za azil, postopki pa trajajo tudi do pet tednov. Zato nekateri prečkajo mejo, ker ob aretaciji takoj sprožijo postopke, če se jim uspe izogniti mejnim agentom, pa ima večina nekoga v ZDA, ki jim bo pomagal do službe ali prebivališča.
Prebežniki iz Hondurasa, Salvadorja in GvatemaleV ponedeljek je bila karavana prebežnikov, ki je pred dvema tednoma krenila na pot iz Hondurasa, od ameriške meje oddaljena še okoli 1.500 kilometrov, kar pomeni, da naj bi do meje prišla čez nekaj tednov. Pred dnevi je štela 7.000 ljudi, po zadnjih informacijah jih je zdaj okoli 4.000.
Kljub Trumpovim grožnjam se je v Gvatemali pred dnevi oblikovala nova karavana približno 600 ljudi, ki so se v nedeljo zapletli v spopad z mehiško policijo na meji med državama. Umrl je en človek, v ponedeljek pa se je med prečkanjem mejne reke utopil še najmanj eden.
Gre za ljudi iz Hondurasa, Salvadorja in Gvatemale, ki bežijo pred nasiljem uličnih tolp, drugi pa v upanju na boljše življenje v ZDA. Trdijo, da se borijo za preživetje in za življenja otrok, zato opozarjajo, da jih grožnje z odvzemom uradne ameriške pomoči njihovim vladam in z neoboroženo vojsko na meji ne bodo ustavile. Bela hiša zato intenzivno išče načine, da prebežnikom odvzame pravico do prošnje za azil, kar bi bilo sicer v nasprotju z mednarodnimi konvencijami.
Vojska že bila na mejiTrump sicer ni prvi predsednik ZDA, ki je na južno mejo poslal vojsko. Njegov predhodnik Barack Obama je v času svojega mandata na mejo poslal 1.200 članov nacionalne garde, George W. Bush pa 6.000 vojakov, ki so pomagali mejni patrulji."
http://www.rtvslo.si/zabava/glasba/dubioza-kolektiv-in-s-a-r-s-ljudje-pojejo-nase-skladbe-o-grozni-resnicnosti-na-porokah/468507,prebežnik,2990,"
					29. oktober 2018 ob 12:27
					Ljubljana - MMC RTV SLO","
K. K.
",Dubioza kolektiv in S.A.R.S.: Ljudje pojejo naše skladbe o grozni resničnosti na porokah,"Njihov prvi ""trk"" so priredili v Bosni in Hercegovini v dvorani Zenica leta 2014, leto za tem so ga ponovili na Hrvaškem v puljski areni in tri leta po zadnjem ""spopadu"" skupini Dubioza kolektiv in S.A.R.S. pripravljata nadaljevanje za areno Stožice.
Čeprav različni, imata obe skupini precej skupnih lastnosti in ena izmed njih je njihova povezava s slovenskim občinstvom, ki so ga gradile vse od leta 2010, ko sta se začeli pojavljati na množičnih študentskih zabavah, poletnih festivalih in na drugih koncertnih prizoriščih. Še več: uspešnice obeh skupin so postale stalnica na porokah. ""Na YouTubu vidimo številne videoposnetke s porok, kjer ljudje pojejo: 'Zbog svetske krize, nemam za rizle.' Ljudje pojejo naše skladbe o grozni resničnostni na porokah. Takšen vpliv imajo samo skladbe,"" je v pogovoru za MMC poudaril član skupine Dubioza kolektiv Brano Jakubović. Toda ta uspeh ni prišel čez noč, kot je poudaril baskitarist Dubioze kolektiv Vedran Mujagić: ""Lahko uspeš v roku nekaj stotih noči.""
S.A.R.S., ki so se vtisnili v spomin poslušalstva s skladbami Lutko, Buđav lebac in Perspektiva, so areno Stožice spoznavali že lani, ko so se predstavili v vlogi ""podpornikov"" glavnih akterjev večera Mi2 in Dan D. Tokrat pa si bodo oder delili z avtorji uspešnic, kot so Kažu, Kokuz, Himna generacije in Blam Blam. ""Tu smo odigrali veliko dobrih koncertov, toda v odnosu z občinstvom v drugih državah je [Slovenije] ne morem izpostaviti, češ da je kaj več naredila za vašo [Dubioza kolektiv] kariero. Je pa pripomogla k temu, da imamo veliko večjo bazo oboževalcev, kot smo jo imeli na začetku kariere,"" je povedal pevec skupine S.A.R.S. Žarko Kovačević.
Pred njihovim nastopom v Stožicah smo se pogovarjali s Kovačevićem, Jakubovićem in Mujagićem.
Recimo, da se združita stranki Dubioza kolektiv in S.A.R.S. Bi zavzeli vlogo opozicije ali bi želeli oblikovati koalicijo?BJ: Če bi bili Dubioza kolektiv in S.A.R.S. politični stranki ... to je oksimoron. To ne more obstajati.ŽK: Bravo. S svojo zgodbo ne bi dosegli cenzusa, ker oboji lažemo (smeh).BJ: Samo to znamo (smeh).ŽK: Vsake toliko se v politiki pojavi zanesenjak, ki ne ve, kako se igra ta politična igra, in misli, da bo z iskrenostjo – ko govori po resnici – dobil glasove ljudi. Ampak ne ve, da je trik v tem, da pred volitvami ljudem nekaj podariš – naj bo to deset evrov, kilogram moke, sladkorja … In tako dobiš glas. Ne z iskreno zgodbo.BJ: To so izkušnje iz Srbije. Pri nas je malo drugače. Pri nas se ne deli nič, razen da se pove, s kom se bo sodelovalo.ŽK: Slišal sem zgodbo, ki velja za Srbijo in za Hrvaško: da so se politične stranke, ki so zmagale na volitvah, spraševale, kaj bi lahko podarile ljudem: ""Dajmo, oprostimo jih kazni za parkiranje. Ne, ne. To je veliko. Dajte na Hrvaškem 50 kun in nam 1000 dinarjev. To je dovolj, da nam ljudje dajo glas."" Takšno zgodbo poznam.BJ: Če bi pri nas uredili prosta parkirna mesta, bi takoj glasoval za njih (smeh). Še tega ne dajo.
Kakšna je za vas idealna družba?BJ: Moja je, ko sem sam s seboj. Sam s seboj se družim in zdravnik temu pravi shizofrenija (smeh).
Živimo v času, ko je vse instantno. In takšna so tudi pričakovanja – pričakovanja po instantnem uspehu, instantnem dobičku … Zakaj vas ni povleklo v ta vrtinec?BJ: Imamo srečo, ker nismo odrasli v tem času. Otrokom danes je veliko teže. Mi smo imeli idole, ki smo jih lahko občudovali: Kurta Cobaina, Manu Chaoja, Boba Marleyja … Današnji otroci pa iz nobenega vzornika ne morejo izvleči toliko lastnosti, po katerih bi se lahko zgledovali. Ker je vse tako masovno in kratkotrajno, ne morejo najti vrednote, ki bi lahko bila ogledalo. Iz tega vidika nam je bilo na neki način laže.Mi v osnovi podajamo samo komentar današnjega sveta, ker nismo vzgojeni v tem duhu in se obnašamo po drugačnih pravilih. Za nas so resničnostni šovi, kjer iščejo talente, tuja stvar. Ne razumemo logike za njimi. Lahko samo rečem, da iz ""instanta"" ni nikoli prišlo nič dobrega. Ko postaviš turško kavo na pladenj s kavo za na pot, vsi vedo, katera je boljša.ŽK: Lahko, da bo komu kava za na pot všeč (smeh). Ampak, kot je rekel Brano, resničnostni šovi dajejo mladim ljudem lažno upanje, da bo njihov talent prišel v prvo vrsto in da bo tam ostal. Oni pridejo v ospredje, dobijo ogromno medijsko pozornost, toda za zelo kratek čas.
BJ: Za tri minute.ŽK: In te tri minute gredo hitro mimo. Običajno se s temi obljubljenimi albumi in nagradami ne zgodi nič. Razen če je kdo tako pameten, da si pripravi material vnaprej in izkoristi te šove kot odskočno desko. Drugače je, ko sam narediš vse od začetka in narediš zgodbo, ki jo ljudje sami prepoznajo, ne pa da jo ""izforsiraš"" na takšnih šovih.BJ: Težave je v instantni družbeni ureditvi. To, da sovražiš, je instantna odločitev. To je najlaže. Najlaže je nekaj sovražiti, uničevati. Veliko teže je graditi. Graditi odnose med ljudmi. Če pogledamo primer teh milijonov nesrečnih ljudi, ki so prisiljeni, da pobegnejo s svojih domov in gredo nekam drugam, kjer bi lahko živeli dostojno življenje … Instantna odločitev za te ljudi je, da jim nekdo reče, da so smeti in da jih je treba vrniti tja, od koder so prišli. In to je težava, večja od televizijskih programov.
Katera je največja neumnost, ki ste jo slišali o prebežnikih v zadnjem času?VM: V Srbiji in Hrvaški so se pojavili komarji, ki so širili virus Zahodnega Nila, in na nekem novičarskem portalu se je takoj pojavil komentar: ""To so nam prinesli prebežniki. In zdaj ubijajo naše otroke.""ŽK: Velikokrat so ti komentarji večja nesnaga kot novice.BJ: Ni smešno.ŽK: Ni smešno, ampak je neumno. Vprašanje je, ali je to posledica ""trolanja"" ali tega, da je nekdo to mislil resno.
Je ta družba sposobna ustvariti nekaj dobrega ali bo postala naša osrednja zapuščina, da se pišejo večinoma negativni komentarji na družbenih omrežjihŽK: S pojavom družbenih omrežij se laže nadzoruje množice. Ljudje na njih delijo svoje misli. Ta alternativna resničnost daje iluzijo, da nekaj spreminjajo. Le redki gredo še na ulico in se za nekaj zavzamejo. Vsi se sprašujejo, kaj se dogaja in kako smo prišli do te točke. Nihče pa ne trzne in ne gre na ulico, da se bori, dokler se nekaj ne spremeni. Navsezadnje so vse pobude na Facebooku in na spletnih peticijah, za katere sploh ne vem, ali imajo kakšno vrednost, ker tam podeljuješ digitalni podpis.BJ: V osnovi je večini ljudem preveč dobro. Resnično nam je. Imamo preveč vsega. Porabljamo preveč sredstev za nič. In nimamo prave potrebe, da kaj spremenimo. Zakaj? Najrevnejši ljudje imajo prenosne telefone, avto … Živijo in gredo naprej. Nimajo ne časa ne potrebe, da to spremenijo. Dokler bo tako, se ne bo nič spremenilo. Ta opazka izvira iz mojega opazovanja protestov v Sarajevu. Vsi množični protesti se se zgodili šele takrat, ko je nekdo umrl. Prišli smo do točke, ko se mora zgoditi nekaj tako ekstremnega, da gane ljudi. In veste, zakaj jih ne prej? Ko otrok umre pri dveh mesecih, ker ni dobil pravi čas potnega lista, da bi odšel drugam, da bi prejel potrebno oskrbo, ljudje ne protestirajo, ker je bilo to narobe, ampak, ker nočejo, da se to zgodi njihovemu otroku. Samo zato gredo na ulico. Da zaščitijo svoj najbolj enostavni lastni interes. Kadar imamo preveč, smo zelo sebični. In po teh pravilih se obnašamo.
Ljudje iščejo različne načine, da bi pobegnili od resničnega življenja – naj bo to s spremljanjem resničnostnih šovov, uživanjem različnih substanc … Zdi se, da se za vsakogar najde vsaj ena odvisnost. Glede na to, da preživite večino časa po odrih in na poti, kako gledate na to ""običajno"" življenje?VM: Čakaj, v katerem resničnostnem šovu imajo alkohol in prepovedane snovi (smeh)?ŽK: Ali eno ali drugo.BJ: Najboljša kombinacija je oboje skupaj (smeh).ŽK: Mislim, da sta to dve različni stvari. Gledanje resničnostnih šovov in spremljanje ljudi, ki se tam pojavijo, je človeška potreba, da dobijo vpogled v nekaj tujega in vidijo, kaj je kdo drug naredil. Ljudi zanima, kako živijo drugi. In zdaj jim je to toliko bolj olajšano, saj samo vklopijo televizijski sprejemnik in dobijo vpogled v tuje življenje. In za to jih nihče ne obsoja. Mamila in alkohol pa sta druga stvar – z njimi se boriš proti svojim težavam, ki te spravljajo v stisko vsak dan. Edini način – in tudi najlažji – za reševanje je, da se zatečeš k njim.BJ: Mogoče tu obstaja rešitev: kombinacija Big Brotherja in ekstazija. Gledaš tuje težave, a svoje rešuješ z jemanjem ekstazija in napreduješ kot oseba (smeh). Igraš namizni tenis (smeh). Svoje težave postavljaš od bok drugim.VM: Samo, da ne bo naslov na koncu: Glejte resničnostne šove, jemljite ekstazi in težave bodo izginile (smeh).
Kakšno vlogo igra pri vsem skupaj – v družbi, ki smo jo zdaj orisali – vaša glasba? Koliko je ta pobeg od vsakdanjika? ""Soundtrack"" drugih življenj?BJ: To je zelo resno vprašanje, na katero je nemogoče odgovoriti. Na začetku smo rekli, da ima vsak pravico, da umetnost in glasbo doživlja na svoj način. Tako, kot jo sam hoče. Zato umetnost ponuja svobodo, ker daje idejo možnosti. Nobeden ne zmaga, nobeden ni slabši ali pomembnejši. Vsako mišljenje in vsak okus je pomemben. Enakopravno.VM: Za nas je glasba pogosto psihoterapija. Nekomu poveš stvari, ki se te dotaknejo. Potem pa vzamejo naše skladbe in jih pojejo na poroki.ŽK: Poskušaš spraviti iz sebe nemir ali kakšno drugo čustveno razpoloženje. Sporočiš na način, kakršnega želiš. Potem pa imaš lahko srečo, da je to ljudem všeč in povzroči neko reakcijo pri njih, ali ne. Ti pripoveduješ svojo zgodbo, če ti uspe, da se z njo poistoveti več ljudi, si naredil dobro stvar. Ko me sprašujejo, kaj bi sporočil mladim glasbenikom, jim odgovorim, naj ustvarjajo glasbo, ki jim je všeč. Če se pojavi večje število ljudi, ki jim je ta glasba všeč, super. Če ne, je to še vedno ventil, psihoterapija, da se na tak način soočaš s svojimi mislimi; v tem primeru postane skladba izdelek, ki temelji na izražanju tvojih občutij.BJ: Obstaja še ena stvar v primeru S.A.R.S. in Dubioze kolektiv – njihove in naše skladbe predvajajo na porokah. Kar popolnoma podpira mojo tezo o okusih in pravici do lastne interpretacije. Njihova pesem Perspektiva, ki je skladba o turobnem vsakdanjiku, in naša Kokuz, sta postali del folklore porok. Na YouTubu vidimo številne videoposnetke s porok, kjer ljudje pojejo: ""Zbog svetske krize, nemam za rizle."" Ljudje pojejo naše skladbe o grozni resničnosti na porokah. Takšen vpliv imajo samo skladbe (smeh).
Glede na to, da večino časa preživite na poti in po odrih, kaj je za vas ""resnično življenje""? In kaj je za vas pobeg iz njega?BJ: Ne potrebujem ga. Treba ga je živeti. To je življenje, ko prideš do konca, ga ni več. Porabil si ga. Če ni bil resnično, je brez zveze, da si šel skozenj.ŽK: Zagotovo je za nas glasbenike to ""resnično življenje"" drugačno od tistih ljudi, ki hodijo vsak dan v službo. Ko nisem na odru, se trudim, da sem v stiku z resničnim življenjem in da hodim po trdnih tleh. Ampak ves čas se vračaš v resnično življenje in opazuješ, kako živi tvoja družina in prijatelji. Koliko ste imeli prejšnje leto koncertov?BJ: Sto.ŽK: Sto – en dan tam, drug drugje in to je že dvesto dni, ko nisi doma. Preživiš jih v kombiju in na odru. Glasbeniki drugače dojemamo resnično življenje, saj se trudimo, da se ne izgubimo v njem in se vračamo vanj.BJ: Ne gledam na to tako, kot da počnemo kaj izrednega. Poznam veliko ljudi, ki imajo običajno življenje od 9. do 17. ure in pravijo, da se nikoli ne bi ukvarjali s tem, s čimer se mi. Ljudje smo si med sabo različni.ŽK: To so tisti, ki razumejo. Drugi govorijo, da nam je lahko. Vse ima pluse in minuse.BJ: Greš svojo pot. Nikoli nisem čutil, da mi je kaj odvzeto ali da imam potrebo, da se prizemljim. To je zato, ker redko potujem z letalom (smeh). V kombiju sem nekaj centimetrov nad tlemi.ŽK: Izoliraš se od večine ljudi, ki živijo po ustaljenem ritmu.BJ: Živim na vasi, in ko pridem domov, sem spet oddvojen od drugih (smeh).
Koliko kombijev ste zamenjali v vsem tem času in kateri je v tem trenutku boljši?VM: Šest.ŽK: Zdaj se vozimo v četrtem.BJ: Kombija bomo primerjali med seboj, ko se bomo vozili proti Ljubljani na Ritem mladosti. Dobimo se v Slavonskem Brodu in od tam tekmujemo, da vidimo, kdo ima boljšega. Ampak mislim, da je naš boljši v ovinkih, ker je nižji (smeh).
Kako poteka dinamika v skupini, ko je toliko ljudi v njej? Je celo prednost, da vas je več?BJ: Ko moramo prenašati opremo, je prednost, da nas je več (smeh).
Začetki Dubioze kolektiv segajo v leto 2003, S.A.R.S. v 2006. Katera je največja sprememba, ki ste jo opazili od začetkov delovanja do danes?BJ: Meni so začele rasti dlake iz nosu. To me je najbolj prizadelo (smeh).VM: Začeli so nam rasti trebuhi.BJ: Ampak število kosti se manjša (smeh).
Kateri trenutek v delovanju skupin bi označili za prelomnega?VM: Ko nam je uspelo napolniti Orto bar. In to ni šala.ŽK: Za nas je bila prva večja dvorana, ko smo nastopili v Domu sportova v Zagrebu. In tu se vračam na zgodbo o instantu. Ko se je pojavila skladba Buđav lebac, smo pričakovali, da se bodo velike dvorane pojavile v dveh ali treh letih. Ampak nič ne pride zlahka, za vse se moraš pošteno potruditi, da uspe. Koncert v Zagrebu se je zgodil leta 2014, mi pa smo začeli leta 2006.VM: Lahko uspeš v roku nekaj stotih noči.BJ: Dolga temna noč.
Kolikokrat ste v vsem tem času, ko obstajate, pomislili, da ste prišli do konca?ŽK: Do tega prihaja v vseh skupinah, ko je v njih več ljudi. Preprosto se kdo več ne vidi v skupini ali pa želi, da počne kaj drugega, ali pa ima drugačno vizijo. V skupini S.A.R.S. se je zamenjalo deset ljudi. Zdaj te spremembe niso več tako pogoste, kot so bile na začetku. Kar pa se tiče konca – bilo je nekaj internih zametkov, toda vse smo prebrodili. Nimamo več razlogov, da bi dvignili roke od vsega.BJ: Ko smo ustanovili Dubiozo kolektiv, smo že vsi nastopali v uspešnih skupinah. Tako smo veliko ""bolezni"" skupin preživeli že prej in se naučili, kako jih preprečiti. Imeli smo srečo, da se naučimo, kako se izognemo potencialnim sporom tako, da se rešujejo takoj. Da se turbulence ne kopičijo. In nekateri ljudje so prihajali, drugi so odšli.ŽK: Ljudje se razlikujemo med sabo. Nekateri ne zdržijo vseh pritiskov.BJ: Ko doba skupin traja deset, dvajset let, je popolnoma logično, da se ljudem v njih vmes spremenijo življenja.ŽK: Zato člani skupine Rolling Stones potujejo vsak s svojim avtobusom.
Vsi na nastopih gradite na energiji. V zadnjem času se je na področju nekdanje skupne države pojavil val izvajalcev, ki se izraža prek trapa, ki prav tako gradi na ""vibraciji"". Kako vi gledate nanj?BJ: Veliko glasbenih trendov se je že zamenjalo. Pred trapom je bil grime, pred tem dubstep … Zame je trap enako dober kot pank ali hiphop. Ko se ujameš v zanko forme, se začneš vrteti v krogu, ki hitro postane dolgočasen. Vsak žanr se hitro izpoje. Matematično obstaja samo omejeno število kombinacij, in ko jih zmanjka, se iznajde nov žanr. Po trapu bo prišel neotrap ali pa kaj podobnega. Ko predvajate kakršno koli našo skladbo, lahko slišite, da smo zelo daleč od kakršnega koli predalčkanja.
Vseeno se oboji vračate v domača mesta. Kako se z leti spreminja odnos ljudi do vas?ŽK: Ljudem, ki me poznajo od nekdaj, je všeč, da mi je uspelo. In da imam uspešno skupino. Z ljudmi, ki pa me ne poznajo, pa nimam stikov (smeh). Odnos se ni spremenil.BJ: Midva imava srečo, da prihajava iz Sarajeva, kjer je prepovedano, da si slaven ali uspešen. Vesel sem, da živim tam, kjer tudi Ivo Anadrić, Goran Bregović, ki nista nič več kot vsi ostali Sarajevčani. Tako je organizirana družba in to je dobro, saj ne obstajajo lažne kaste, ni tega, da so nekateri pomembni in drugi ne. Če se igraš zvezdo, te resničnost, ki te obkroža, hitro kaznuje. In te nauči lekcije. In tako se naučiš, da je vse ""real life"". Vse je preprosto normalno.
Kakšno vlogo je v vaših karierah odigrala Slovenija in slovensko občinstvo? Saj ste bili redni gostje na naših odrih.BJ: V našem primeru veliko. Tako kot je rekel Vedran, je bil prelomen trenutek, ko smo napolnili Orto bar. Slovenija je bila prva država, ki nas je sprejela in nam dala možnost, da igramo. Slovenija je imela infrastrukturo, ki nam je dovolila, da nastopamo. V nekem obdobju smo pri vas toliko igrali, da smo mislili, da je Slovenija velika kot Francija. 60 koncertov v Sloveniji (smeh). Kot da smo odigrali vsakemu Slovencu po en koncert.ŽK: Izmišljevali so si že nove kraje, samo da bi naredili še en nov koncert.BJ: Nekoč smo med vožnjo po Sloveniji gledali table in iskali mesta, kjer še nismo nastopali. In zelo težko smo jih našli (smeh).ŽK: Slovenija ima res izgrajeno infrastrukturo za nastopanje in najmanjše mesto ima infrastrukturo za organizacijo festivala ali koncerta. Enkrat smo imeli v letu 20 koncertov.BJ: Še bi lahko igrali (smeh).ŽK: Tu smo odigrali veliko dobrih koncertov, toda v odnosu z občinstvom v drugih državah je ne morem izpostaviti, češ da je kaj več naredila za vašo kariero. Je pa pripomogla k temu, da imamo veliko večjo bazo oboževalcev, kot smo jo imeli na začetku kariere.
Kaj imata Dubioza kolektiv in S.A.R.S., česar drugi nimajo?BJ: Ne vem. Mislim, da nima nobeden ničesar spektakularnega. Tako enim ali drugim ni muka, da se usedemo v katero koli prevozno sredstvo, ob kateri koli uri, in se odpeljemo na nastop. V trenutku, ko ti postane težko, da nekaj počneš, je to znak, da moraš končati. Takrat se konča glasba in začne mučenje. Upam, da bomo prvič, ko nam bo težko, da gremo na koncert ali v studio, zaključili kariero. Imam načrt, da se posvetim svojemu vrtu za hišo in da bom imel dvojni pridelek paradižnika (smeh).ŽK: To je že načrt, kaj boš počel čez deset let.BJ: Čez od pet do deset let (smeh)."
http://www.rtvslo.si/svet/evropa/bih-prebeznik-obtozen-vpletenosti-v-uboje-prebeznikov/470229,prebežnik,215,"
					28. oktober 2018 ob 14:45
					Bihać - MMC RTV SLO, STA","
B. V.
",BiH: Prebežnik obtožen vpletenosti v uboje prebežnikov,"V Bosni in Hercegovini je prebežnik obtožen vpletenosti v uboje prebežnikov v Makedoniji, ki so umrli med pretepom. Njegova identiteta ni razkrita.
Osumljeni je bil zaradi drugih obtožb sicer aretiran že pred dvema tednoma, policisti pa so zdaj ugotovili, da je bil zanj izdan nalog za aretacijo zaradi suma uboja petih prebežnikov v Makedoniji, poroča hrvaška tiskovna agencija Hina.
Prebežnik, katerega identitete poveljnik policije Unsko-sanskega kantona Mujo Koričić ni potrdil, je obtožen vpletenosti v uboj petih ljudi, ki so v Makedoniji umrli med pretepom.
Več kaznivih dejanj, zdaj umiritev razmerPoveljnik Koričić je dejal, da se je na območju Bihaća zaradi begunske krize povečalo število kaznivih dejanj. V preteklih štirih mesecih je tako policija po njegovih navedbah zaznala 250 kaznivih dejanj, kot so poskusi umora, posilstva, večje tatvine in vlomi v stanovanjske ali druge objekte.
Po sprejetju dodatnih ukrepov so se razmere sicer nekoliko umirile in v minulem tednu niso ugotovili nobenega kaznivega dejanja, povezanega s prebežniki, je dodal Koričić.
Napovedal je še, da bodo po odprtju novih namestitvenih centrov za prebežnike v Bihaću sprejeli dodatne ukrepe, s katerim bodo zagotovili nadzor nad njihovim gibanjem in jim preprečili bivanje na prostem.
Po vzpostavitvi namestitvenih centrov do konca prihodnjega tedna načrtujejo zapreti improvizirano taborišče v vasi Borići, kjer del prebežnikov biva v nekdanjem dijaškem domu in šotorih."
http://www.rtvslo.si/svet/evropa/v-rimu-tisoce-ljudi-protestiralo-proti-propadanju-mesta/470203,prebežnik,338,"
					28. oktober 2018 ob 09:22
					Rim - MMC RTV SLO","
B. V.
",V Rimu tisoče ljudi protestiralo proti propadanju mesta,"V Rimu se je na tisoče ljudi zbralo na protestu proti propadanju mesta. Protestniki so opozarjali na luknje na cestah in pomanjkljiv odvoz smeti, za slabe razmere pa krivijo županjo Virginio Raggi.
Protest v soboto je potekal pred mestno hišo, zbralo pa se je od 5.000 do 8.000 ljudi. Virginia Raggi je bila kandidatka zdaj vladajočega Gibanja petih zvezd, položaj županje glavnega mesta pa je zasedla leta 2016. V tem času pa je njena priljubljenost upadla zaradi nenaslavljanja težav zadolženega mesta, poroča BBC.
Protestniki so imeli s seboj oranžne mrežaste ograje, ki jih mestne oblasti postavljajo ob poškodovanih cestah, nevarnih delih pločnikov ali padlih drevesih. ""Mesto je povsem neurejeno. Ni več pravil ali družbene kohezije,"" je dejala 57-letna protestnica Marita Monaco.
Podgane, divji prašičiMed drugim se mesto spopada tudi s podganami in divjimi prašiči, ki iščejo hrano po smeteh, ter slabim javnim prevozom. Samo letos se je v Rimu vnelo okoli 20 avtobusov, večinoma zaradi slabega vzdrževanja.
""Rim je postal odprta kanalizacija, škandal, poln podgan, lisic, divjih prašičev in smeti,"" je Rimljana Salvatoreja Golina navedel Guardian. ""Utapljamo se v smeteh in tega ne prenesemo več,"" je dejal.
Protest je sledil nesreči na tekočih stopnicah na eni izmed glavnih postaj podzemne železnice ta teden, v kateri je bilo poškodovanih več kot 20 ljudi.
Mesto se spopada tudi z nasiljem. Policija je tako aretirala tri ljudi, prebežnike, potem ko so v zapuščeni stavbi našli truplo 16-letnice, ki je bila omamljena in posiljena.
Županja: Potrebujem več časaVirginia Raggi, prva županja Rima, medtem pravi, da napreduje pri reševanju težav mesta in da potrebuje več časa, da dokonča svoje delo. Kritiki pa pravijo, da se stvari slabšajo, ne izboljšujejo.
Županja je na položaj prišla po tem, ko so korupcijski škandali omadeževali podobo tradicionalnih strank, tako levih kot desnih. Zdaj pa se tudi sama spopada s podobnimi očitki. Proti njej poteka sojenje zaradi domnevne zlorabe položaja ob nekem imenovanju v njenem kabinetu. Sodba bo znana 10. novembra. Virginia Raggi je dejala, da bo ob morebitni obsodbi odstopila, kar bi lahko vodilo do novih volitev."
http://www.rtvslo.si/izjava-dneva/brane-vujicic/470156,prebežnik,92,"
					27. oktober 2018 ob 14:39
					Ljubljana - MMC RTV SLO",None,Brane Vujičić,"Sam se imam za ateista, a vero papeža in Jezusa zelo cenim, zame sta carja. In prav presenetilo me je, ko sem začel inštrukcije in sem videl, da okolica to zelo negativno sprejema, presenetil me je odnos ljudi do beguncev. Vsa naša zgodovina pozna begunce, od vojne v Bosni do beguncev, ki so jih iz Slovenije na začetku druge svetovne vojne gnali v Srbijo ... Zdaj pa, ko bi mi lahko pomagali, ne pomagamo. Kar pa je osnova nekega krščanskega odnosa in ljubezni.
Prostovoljec o odzivu, ko je začel inštrukcije prebežnikov; MMC."
http://www.rtvslo.si/svet/s-in-j-amerika/mehika-migrantom-iz-konvoja-ki-bi-zaprosili-za-azil-ponuja-dovoljenje-za-delo/470123,prebežnik,482,"
					27. oktober 2018 ob 08:53,zadnji poseg: 27. oktober 2018 ob 09:24
					Ciudad de México - MMC RTV SLO, Reuters","
B. V.
","Mehika migrantom iz konvoja, ki bi zaprosili za azil, ponuja dovoljenje za delo","Mehika je v petek ponudila začasne dokumente, tudi dovoljenje za delo, migrantom, ki na jugu države zaprosijo za azil. Gre za poskus zadržati konvoj, ki se iz srednjeameriških držav počasi premika proti ZDA.
Mehiški predsednik Enrique Peña Nieto je dejal, da lahko migranti začasne identifikacijske dokumente, delovno dovoljenje, zdravstveno oskrbo ali šolanje za njihove otroke pridobijo tako, da zaprosijo za azil v mehiških državah Chiapas in Oaxaca. Shemo je predsednik poimenoval ""Počuti se doma"".
""Ta načrt je samo za tiste, ki spoštujejo mehiške zakone, in gre za prvi korak do trajne rešitve za tiste, ki jim bo dodeljen status begunca v Mehiki,"" je dejal Peña Nieto.
Predsednik ni pojasnil, kaj se bo zgodilo z migranti, ki bodo vseeno nadaljevali svojo pot proti ZDA, poroča BBC, a mehiški uslužbenci so dejali, da bo ljudem, ki se ne bodo kvalificirali za status begunca, grozil izgon iz države.
Konvoj je trenutno v mestu Arriaga na zahodu zvezne države Chiapas. Po poročanju BBC-ja večina migrantov v konvoju nima namena opustiti načrta priti do ZDA. ""Res, življenje tu je sicer mirnejše kot doma, a še ne vedno ni tako kot v ZDA, kjer bi bilo boljše. To je cilj – imeti boljše življenje,"" je dejal José Santos iz Hondurasa.
1.700 ljudi zaprosilo za azilMehiška vlada je sporočila, da je več kot 1.700 ljudi iz konvoja že zaprosilo za azil, nekateri so se vrnili domov. Ocene o številu ljudi, ki potujejo v konvoju, so različne. Na začetku tedna je Mednarodna organizacija za migracije (IOM) ocenila, da gre za nekaj več kot 7.000 ljudi, pri čemer jih je večina iz Hondurasa, ki ga pretresa hudo nasilje, ljudje pa živijo v revščini. Skupina pa se je medtem razdelila, tako da je težko oceniti skupno število ljudi.
Veleposlanik Hondurasa v Mehiki Alden Rivera je v petek dejal, da bi lahko konvoj prispel v Ciudad de México prihodnji petek, sam pa je ocenil, da je v konvoju 3.500 ljudi, od tega najmanj dve tretjini iz Hondurasa.
Konvoj migrantov je pot začel pred skoraj dvema tednoma v Hondurasu, po poti pa so se mu pridružili še ljudje iz drugih srednjeameriških držav.
Kot poroča Reuters, se iz Srednje Amerike proti ZDA vsako leto odpravi na deset tisoče ljudi, ki bežijo pred nasiljem in revščino. Večina ljudi, ki jih zaustavijo na ameriški meji z Mehiko, je iz Hondurasa, Gvatemale in Salvadorja.
Trump grozi z vojskoAmeriški predsednik Donald Trump, ki ameriško javnost 10 dni pred kongresnimi volitvami straši pred konvojem, je srednjeameriškim državam zagrozil z zmanjšanjem in ukinitvijo ameriške pomoči, češ da niso sposobne ustaviti migrantov. Dejal je še, da so med migranti iz Srednje Amerike tudi ljudje z Bližnjega vzhoda, pri čemer ni tega z ničimer podkrepil.
Omenil je tudi napotitev vojske na južno mejo, kamor bi lahko poslali do tisoč vojakov, da bi migrantom preprečili prečkanje meje.
6. novembra bodo potekale kongresne volitve, na katerih si bodo vladajoči republikanci prizadevali ohraniti nadzor nad kongresom."
http://www.rtvslo.si/slovenija/pravi-prostovoljec-financni-usluzbenec-ki-prebeznikom-pomaga-pri-ucenju-matematike/470031,prebežnik,834,"
					27. oktober 2018 ob 06:31
					Ljubljana - MMC RTV SLO","
Larisa Daugul
","Pravi prostovoljec: Finančni uslužbenec, ki prebežnikom pomaga pri učenju matematike","Brane Vujičić se vsaj enkrat na teden s finančnega ministrstva, kjer je zaposlen, odpravi na inštrukcije matematike, ki jih trenutno nudi dečkom iz Konga in Palestine.
Z nekaterimi nekdanjimi učenci je še danes v prijateljskih stikih, med njimi je tudi Ramin Shadani, ki je z njegovo pomočjo zaključil magisterij na strojni fakulteti.
""Pred štirimi leti sem bral intervju z direktorico Slovenske filantropije in v njem je bila izjava, ki me je spodbodla. Rekla je, da humanitarno delo ni samo dajanje finančnih prispevkov, ampak je to lahko tudi inštruiranje. Rekel sem si: Hop, tole bi pa jaz lahko počel! Takrat sem bil še zelo zakreditiran, tako da bi s financami težko komu pomagal,"" se svojih začetkov sodelovanja s Slovensko filantropijo spominja Brane Vujičić.
Inštrukcije je začel zelo hitro, v dveh tednih, saj je potreba po prostovoljcih z naravoslovnim znanjem, predvsem matematike, še vedno zelo velika. Najprej sploh ni vedel, da se je na Filantropijo prijavil za poučevanje tujcev, mislil je, da gre za ljudi lokalnega okolja s socialnimi težavami, ki jih je bilo med krizo vse več. ""Dogajalo se je, da so starši izgubljali službe, inštrukcije pa stanejo in družina hitro zapade v začaran krog,"" zato je najprej mislil, da bo pomagal na tem področju.
Ko je izvedel, da bo inštrukcije nudil tujcem, je bil njegov edini pogoj, da ti že govorijo slovensko, saj se mu je zdelo, da bi matematično znanje, ki ga je usvojil v slovenski terminologiji, težko prevajal v angleščino. Pozneje je videl, da gre tudi tako: ""Mislil sem si, da ne bi bil uspešen, a si pomagamo tudi z angleščino, če je treba.""
Z iranskim študentom je vstopil v svet višje matematikeLani je k uspešnemu zaključku magisterija na ljubljanski strojni fakulteti pomagal Raminu Shadaniju, ki je pri 19 letih zbežal iz Irana. Kar dve leti je v azilnem domu čakal na status begunca, znanje matematike je medtem kopnelo. Po šestih letih, odkar je opustil študij v Iranu, se ga je odločil končati na ljubljanski strojni fakulteti, največjo težavo pa mu je predstavljal izpit iz matematike, zato se je za pomoč obrnil na Filantropijo, kjer so mu takoj predlagali Braneta Vujičića.
Opraviti izpit iz matematike na univerzitetni ravni pa je bil izziv tudi zanj. Brane je odvode in integrale preračunaval celo na plaži na dopustu, da je bil nato lahko v pomoč iranskemu študentu. Sam je namreč študiral računalništvo, in ne matematike, a ga ta navdušuje do te mere, da jo razume skoraj kot konjiček. Po dobrem letu rednih inštrukcij je Ramin uspešno magistriral. Danes je kot inženir zaposlen v podjetju Kolektor Etra in ni povsem jasno, ali se šali ali misli resno, ko v smehu pravi: ""Zdaj bom imel eno leto počitka, potem pa bom vprašal Braneta, ali ima še energije za matematiko, da grem na doktorat!""
Na govorilnih urah pri profesorju matematikeNa vprašanje, ali mu je kateri izmed učencev ostal v posebnem spominu, Brane izstreli: ""Da, prvi. Kot pravijo, prve ljubezni ne pozabiš. Fant je zelo priden, dela v gostinstvu, hodi v dve službi. Tako da ga kar občudujem. V stiku sva prek Facebooka, včasih se srečava na avtobusu, saj živi v bližini."" Vahid, ki je prišel iz Afganistana, je takrat obiskoval srednjo ekonomsko šolo in Brane se spomni, kako je bil vesel, ko se je oglasil na govorilnih urah pri njegovem profesorju matematike. ""V službi sem se v času malice odštempljal in šel na srednjo ekonomsko šolo. S profesorjem smo se pogovorili, saj je bilo prav, da sem tudi od profesorja slišal, kakšne so težave. Sam namreč nisem pedagog.""
Afganistanec? Terorist, taliban!Z Vahidom sta se sprva za inštrukcije dobivala kar pri Branetu doma, kar sicer ni običajna praksa, pojasnjuje Brane. ""In jasno je žena prvič rekla: ""Afganistanec pride? To so teroristi, talibani."" Odvrnil sem: ""Kako taliban? To je otrok, star 16, 17 let."" In seveda se je pozneje navadila. Pri ljudeh je vedno težava čisto prvi stik, potem ko vidijo, da so to enaki ljudje kot mi, jih velika večina ljudi normalno ""fura"" naprej.""
Brane pravi, da nikoli ne sili v svoje učence, da mu govorijo o svoji preteklosti, saj se zaveda, da so nekateri doživeli hude travme, preden so prišli v Slovenijo. Zato pusti, da mu o tem sami pripovedujejo, če želijo. ""Ko sva se z Vahidom sprehajala po Ljubljani, je pripomnil, kako so fine te stare hiše, in dodal, da ko greš po ulici v Kabulu, je včeraj tam bila neka hiša, danes je ni več, ker jo je nekdo razstrelil.""
Braneta je včasih skrbelo, da ne bi bil preveč strog. Prav s prvim učencem sta v učnem procesu obstala na mrtvi točki in takrat ni točno vedel, kako naprej. ""Manjkalo mu je znanje za nazaj. Če bi bil kakšen naš, bi ga že znal stisniti, ker bi vedel, kakšen bo odziv. Tu pa nisem vedel, prihajal je iz drugega okolja, nisem vedel, kakšne travme je tam doživel. Mimogrede bi lahko nevede naredil kako hudo stvar. Pozneje smo imeli na Filantropiji usposabljanja na tem področju in videl sem, da hudih napak nisem storil,"" se zadovoljen spominja Brane."
http://www.rtvslo.si/svet/evropa/mejni-prehod-med-bih-om-in-hrvasko-zaprt-za-promet-a-razmere-so-mirne/470065,prebežnik,489,"
					26. oktober 2018 ob 14:41
					Sarajevo,Zagreb,Ljubljana - MMC RTV SLO, STA","
B. V.
","Mejni prehod med BiH-om in Hrvaško zaprt za promet, a razmere so mirne","Na mejnem prehodu Maljevac - Velika Kladuša med Hrvaško ter Bosno in Hercegovino, kjer je policija v sredo skupini prebežnikov preprečila vstop na Hrvaško, je mirno. Mejni prehod sicer ostaja zaprt za promet.
Na bosanski strani meje je približno 200 prebežnikov, ki so pod nadzorom policije, so povedali na hrvaškem notranjem ministrstvu. V Zagrebu so dodali, da hrvaškim policistom ni bilo treba posredovati, so pa sprejeli vse ukrepe za zavarovanje hrvaške meje, ki je tudi zunanja meja EU-ja.
Hrvaški mediji so poročali, da je prebežnike k vstopu na Hrvaško na Maljevcu spodbujal Hrvat iranskega rodu. Hrvaški notranji minister Davor Božinović po današnji seji vlade na Hvaru ni želel govoriti o posameznih ljudeh, je pa omenil, da obstajajo hrvaški državljani, ki so v stiku s prebežniki.
Božinović je še dejal, da je bil poskus vstopa prebežnikov na Hrvaško na mejnem prehodu Maljevac akcija, ki je bila usklajena v BiH-u in Srbiji.
Hrvaško notranje ministrstvo je v torek sporočilo, da so se med prebežniki pojavile lažne informacije, da bo Hrvaška spustila prebežnike preko svojega ozemlja, kar naj bi povzročilo poskus prehoda meje pri Maljevcu, pa tudi nekoliko več poskusov vstopa iz Srbije na vzhodu Hrvaške.
Tudi obmejna policija BiH-a je potrdila, da je noč ob mejnem prehodu nedaleč od Velike Kladuše minila mirno. Tiskovna predstavnica obmejne policije Sanela Dujković je povedala, da je blizu prehoda še vedno skupina prebežnikov, a da je njihovo število občutno manjše, kot je bilo v sredo. Kot je dodala, se nadaljujejo pogajanja, da bi tudi druge ljudi premestili ""na drugo lokacijo"".
Ljudi z ulic v migrantske centrePolicija unsko-sanskega kantona v BiH-u je medtem sporočila, da nadaljujejo izvajanje ukrepov za zaustavitev prihoda novih prebežnikov v kanton na zahodu države s ciljem stabilizirati varnostne razmere v Bihaću in Veliki Kladuši. Proti Sarajevu so danes vrnili več kot 50 ljudi, ki so poskusili vstopiti na območje kantona z vlaki, avtobusi in avtomobili. Ocenili so, da je na območju kantona približno 4.000 prebežnikov.
Kot je napovedal minister za varnost BiH-a Dragan Mektić, bodo v Bihaću odprli center za migrante, v katerem bi lahko namestili 1.200 ljudi. Načrtujejo, da bodo tja premestili ljudi, ki so v improviziranih migrantskih naseljih v mestnih parkih in na ulicah.
Slovenija spremlja razvojNa slovenskem notranjem ministrstvu (MNZ) so sporočili, da ministrstvo in policija dnevno spremljata in ocenjujeta razmere ter temu primerno izvajata ustrezne ukrepe.
Dodali so, da že vse leto zaznavajo porast nezakonitih prehodov državne meje, vendar jih z okrepljenim nadzorom na meji in poostrenimi ukrepi v notranjosti popolnoma obvladujejo. Pojasnili so, da policija nadzor meje opravlja v skladu z načrtom varovanja državne meje, ki se prilagaja trenutni situaciji na posameznem delu meje, MNZ in policija pa imata pripravljene načrte za ravnanje v primeru bistvenega povečanja prihoda prebežnikov.
Na MNZ-ju ocenjujejo, da lahko v Sloveniji v naslednjem obdobju pričakujemo nadaljevanje nezakonitih migracij, a po njihovi oceni ne bodo v takšnem obsegu, kot so bile v letih 2015 in 2016, ko je šlo za množičen prihod prebežnikov."
http://www.rtvslo.si/svet/evropa/prometni-kaos-v-italiji-prva-splosna-stavka-v-casu-nove-vlade/470047,prebežnik,188,"
					26. oktober 2018 ob 12:52
					Rim - MMC RTV SLO, STA","
K. Št.
",Prometni kaos v Italiji: prva splošna stavka v času nove vlade,"Delavci v italijanskem javnem prometu so začeli 24-urno stavko. Nekateri vlaki so odpovedani, nekateri pa bodo vozili le del poti. Stavkali bodo tudi v lokalnem prometu in na nekaterih letališčih, a v vsakem mestu različno.
Prebivalci Rima in Milana so posledice stavke občutili že zjutraj, saj stavkajo tudi vozniki avtobusov, tramvajev in podzemne železnice, poroča avstrijska tiskovna agencija APA. V primestnem prometu so začeli stavkati šele po jutranji prometni konici, tako da je večina zaposlenih lahko prišla na delo. Tudi v času popoldanske prometne konice naj bi bilo poskrbljeno, da se bodo zaposleni lahko vrnili domov.
Zahteva po zvišanju plač, pokojninStavka, h kateri je pozvala skupina levih sindikatov, med drugim pa zadeva javni prevoz, šolstvo, zdravstvo ter javno upravo. Od 8. do 14. ure stavkajo tudi italijanski gasilci. Sicer pa so v večjih mestih napovedane tudi demonstracije. Sindikati zahtevajo zvišanje plač in pokojnin, protestirajo pa tudi proti ""kampanji sovraštva"" do prebežnikov, ki jo vodi vladajoča desna Liga.
Italijanska letalska družba Alitalia je zaradi stavke napovedala morebitne spremembe, težave pa je pričakovati predvsem na milanskih letališčih Linate in Malpensa, ker 24-urna stavka poteka tudi v podjetju, ki upravlja letališči."
http://www.rtvslo.si/svet/s-in-j-amerika/trump-bi-prebeznikom-preprecil-vstop-v-zda-kar-z-izvrsnim-ukazom/470009,prebežnik,416,"
					26. oktober 2018 ob 07:44,zadnji poseg: 26. oktober 2018 ob 14:00
					Washington - MMC RTV SLO, Reuters","
K. Št.
",Trump bi prebežnikom preprečil vstop v ZDA kar z izvršnim ukazom,"Dva tedna pred delnimi kongresnimi volitvami ameriški predsednik Donald Trump zaostruje retoriko: na mejo z Mehiko pošilja tisoč vojakov, prebežnikom pa bi vstop v državo prepovedal z odlokom.
Ameriški mediji, med njimi tudi Politico, navajajo izjavo iz Bele hiše, da administracija ameriškega predsednika pripravlja ""različne upravne, pravne in zakonodajne možnosti"", s katerimi bi prebežnikov iz Hondurasa na meji z Mehiko prepovedali vstop v državo in jim zavrnili pravico do azila.
Možnost izvršnega ukaza, s katerim bi Trump prebežnikom preprečil vstop v ZDA, in pošiljanje med 800 in 1.000 vojaki na mejo z Mehiko, bi tehtnico na delnih kongresnih volitvah 6. novembra lahko prevesila v korist Trumpovim podpornikom, poroča Reuters.
Grožnja za grožnjoTrump vseskozi ponavlja, da so karavano prebežnikov – teh naj bi bilo okoli 5.000, organizirali demokrati, ki obtožbe zavračajo. Mehičani prebežnikom na poti pomagajo s hrano in drugimi potrebščinami. Trump je zagrozil, da bo Mehiki in drugih državam, ki jim ne uspe zaustaviti prebežnikov, odvzel ameriško humanitarno denarno pomoč – Gvatemala, Honduras in Salvador so v lanskem proračunskem letu dobili za 500 milijonov dolarjev ameriške pomoči.
""Tole je namenjeno vsem, ki ste v karavani, obrnite se, ljudem ne bomo dovolili vstopiti v ZDA ilegalno. Pojdite nazaj v svojo državo, če želite, pa vročite vlogo za državljanstvo, kot to naredi na milijone drugih ljudi!"" je pred dnevi tvitnil Trump. Med množico prebežnikov so predvsem družine, ki so se na dolgo pot proti ZDA odpravile zaradi nasilja uličnih tolp in revščine v Hondurasu, Gvatemali in Salvadorju.
""Želim si, da bi videl, da so naši nameni srčni, saj si želimo v življenju le naprej ... Če se nekdo preseli v ZDA, je to zato, ker želi tam delati, delo pa ni kaznivo,"" je dejal 29 let star Jose Rodriguez, ki je v petek zapustil svoje mesto San Pedro Sula v Hondurasu, ki je prepredeno s kriminalom.
Na pot vse več migrantskih družinPrebežniki, tako v skupinah kot samostojno, mejo med ZDA in Mehiko prestopajo že desetletja in niso pojav, ki bi ga zaznalo le Trumpovo tvitanje. Washington Post je pred dnevi poročal, da je število migrantskih družin, ki so vstopile v ZDA v treh mesecih, odkar se je končala politika odvzemanja mladoletnih otrok staršem na meji, naraslo na rekordno raven – ravno to pa naj bi pred prihajajočimi volitvami ""zmotilo"" Trumpa.
Odločitev o odloku, s katerim bi določenim kategorijam ljudi prepovedali vstop v državo, še ni bila sprejeta, zanesljivo pa bi sprožila sodne spore, podobno kot jih je Trumpova odločitev o prepovedi vstopa v ZDA državljanom določenih muslimanskih držav."
http://www.rtvslo.si/svet/evropa/soroseva-srednjeevropska-univerza-se-seli-na-dunaj/469980,prebežnik,481,"
					25. oktober 2018 ob 18:12,zadnji poseg: 25. oktober 2018 ob 19:53
					Budimpešta,Dunaj - MMC RTV SLO, Reuters, STA","
J. R.
",Soroseva Srednjeevropska univerza se seli na Dunaj,"Srednjeevropska univerza (CEU) ameriškega milijarderja Georgea Sorosa je sporočila, da jeseni prihodnje leto svoje v ZDA akreditirane programe iz Budimpešte seli na Dunaj.
V izjavi so sporočili, da jih vlada premierja Viktorja Orbana že več kot leto drži v pravni negotovosti glede njenega statusa. ""Glede na madžarsko zakonodajo ne moremo delovati kot svobodna, v ZDA akreditirana institucija. Prisiljeni smo zapustiti državo, v kateri smo delovali 26 let,"" so zapisali.
V kabinetu madžarskega premierja so v odzivu na kratko zapisali, da gre za politično početje v Sorosevem slogu. Dodali so, da je CEU ""do zdaj deloval tukaj, in menimo, da bo tako tudi v prihodnosti"". ""Madžarska vlada se ne vtika v Sorosevo politično početje,"" so še poudarili.
Madžarska vlada je marca lani sprejela novi zakon o univerzah, ki zahteva, da morajo na Madžarskem akreditirane tuje univerze svoje študije ponujati tudi v matični državi. CEU je februarja letos odprl svojo šolo na Bard Collegu v zvezni državi New York.
Odprtje šole v ZDA ni zadovoljilo Budimpešte""Madžarske oblasti so pregledale te programe in odbor za izobraževanje v New Yorku je madžarskim oblastem potrdil, da je CEU v skladu z dogovorom ponudil izobraževalno dejavnost v državi New York,"" na svoji spletni strani v izjavi za javnost navaja Srednjeevropska univerza.
""Kljub temu so madžarski organi nakazali, da ne bodo podpisali sporazuma z zvezno državo New York. Vsi poskusi poiskati rešitev, ki bi CEU-ju omogočila, da ostane v Budimpešti, niso uspeli,"" še dodajajo v izjavi.
Po poročanju madžarskega novičarskega portala Index, naj bi madžarske oblasti ameriškega veleposlanika na Madžarskem Davida Cornsteina že pred tremi tedni seznanile, da madžarska vlada ne namerava podpisati dogovora z ameriško zvezno državo New York, kjer je CEU akreditiran.
Prihodnje šolsko leto vpis na DunajuUniverza je aprila letos z mestom Dunaj podpisala memorandum o ustanovitvi CEU-kampusa, ki je bil sprva mišljen kot podružnica. Glede na razvoj dogodkov naj bi Dunaj študente iz 90 držav sprejel v šolskem letu 2019/20. Vsem dozdajšnjim študentom CEU-ja v Budimpešti naj bi vendarle omogočili, da študij končajo v madžarski prestolnici, poroča avstrijska tiskovna agencija APA.
""CEU ostaja zavezan Budimpešti in bo še naprej krepil intelektualno in kulturno življenje mesta,"" je zapisal rektor univerze Michael Ignatieff in dodal, da bodo ""v Budimpešti ohranili čim več raziskovalne in izobraževalne dejavnosti"".
Zgodovina ukrepov proti univerziSrednjeevropska univerza je avgusta sporočila, da zaradi novega kazenskega davka, ki kriminalizira nevladne organizacije, ki po mnenju vlade spodbujajo migracije, prekinjajo pripravljalna predavanja za begunce. Istega meseca je madžarska vlada tudi sporočila, da bo prenehala financirati univerzitetno poučevanje študij spola, ki je potekalo na državni univerzi ELTE in na CEU-ju.
CEU je ustanovil ameriški milijarder madžarskega rodu Soros, ki v očeh madžarske vlade že več let velja za sovražnika madžarske države, saj vlada trdi, da financira nezakonite migracije na Madžarsko. Sprejeli so tudi posebno zakonodajo ""stop Soros"", ki naj bi to preprečevala. Zakonodaja je uperjena proti vsem, ki bi kakor koli pomagali prebežnikom, zlasti proti nevladnim organizacijam."
http://www.rtvslo.si/slovenija/pojem-sovrazni-govor-ni-namenjen-zasciti-oblasti-temvec-zasciti-ranljivih-skupin/469946,prebežnik,647,"
					25. oktober 2018 ob 14:51
					Ljubljana - MMC RTV SLO","
Luka Lukič
","""Pojem sovražni govor ni namenjen zaščiti oblasti, temveč zaščiti ranljivih skupin""","""Razprava o sovražnem govoru se je v zadnjih letih zreducirala na razmerje med sovražnim govorom in svobodo izražanja. Pri tem pa opažamo, da se je Slovenija na tem področju odmaknila od evropskih trendov, kjer se svoboda govora konča tam, kjer se začne posameznikova pravica do dostojanstva,"" ocenjuje Neža Kogovšek Šalamon.
Direktorica Mirovnega inštituta je tako na okrogli mizi z naslovom Sovražni govor in vpliv na delovno okolje poudarila, da se je v slovenski prostor prikradel koncept iz ZDA, kjer je svoboda govora skorajda neomejena in se v praksi sankcionira le v primerih, ko govoru že sledijo izgredi, napadi ali žalitve.
V Evropi je zadeva drugačna, poudarja Neža Kogovšek Šalomon, pri čemer je navedla, da je v prvi vrsti Nemčija začela uvajati prepovedi določenim oblikam izražanja, čemur je sledil tudi pravni red EU-ja. Tako tudi Svet Evrope koncept sovražnega govora zastavlja kot vsako obliko govora, ki širi ali spodbuja oblike sovraštva, ki temeljijo na nestrpnosti, kar je bistveno širše od slovenske zakonodaje, ki kot kaznivo dejanje opredeljuje javno spodbujanje sovraštva, nasilja ali nestrpnosti.
Organizacija mora priti nasproti ranljivim skupinamSimona Muršec iz društva Parada ponosa je ob tem poudarila sovražni govor na področju spolne identitete oziroma usmerjenosti. ""Naša življenja in identitete niso postavljene ob bok drugim, tako da je sovražni govor nekaj, kar te spremlja ves čas."" Ob tem je poudarila, da je zaradi tega marsikomu težko odprto spregovoriti o svoji identiteti, saj nikoli ne ve, ali bo njegova identiteta sprejeta ali pa bo deležen sovražnosti.
Zlasti to velja za delovna okolja, kjer je vzdušje v delovnem okolju, tako Simona Muršec, ključna predispozicija, ki človeka spodbudi, da se bo izrazil o svoji identiteti ali ne. Po njenem mnenju je tudi na strani organizacije potrebno dejavno izražanje, da je taka odprtost v organizaciji sprejemljiva, kar se lahko izrazi tako na neki širši ravni, kot denimo z napisom, da je organizacija odprta za te identitete. Še posebej problematičen pa je po njenem mnenju sovražni govor v delovnem okolju, kadar izhaja s položaja moči. ""Če nekdo nosi družbeno ali politično moč, potem nosi s seboj tudi odgovornost.""
S pravilnikom do zaščite dostojanstvaPredstavnik družbe IBM Slovenija Klemen Dragar je ob tem kot primer dobre prakse navedel svoje podjetje, v katerem morajo vsi zaposleni podpisati interni pravilnik o obnašanju in delovanju v organizaciji, v katerem je kot hujša kršitev delovnega razmerja opredeljen poseg v posameznikovo dostojanstvo.
Dragar se je sicer pred leti tudi sam spopadal s strahom pred javnim izražanjem svoje spolne usmerjenosti in dodal, da je bilo to takrat še toliko težje, saj ni bilo na voljo toliko informacij kot danes. Prepričan je, da je ključnega pomena izobraževanje: ""Ni dovolj, da nekomu samo poveš, da sovražni govor ni dopusten."" Tako so tudi zaposleni v podjetju IBM Slovenija deležni testiranja tega, ali razumejo interni pravilnik.
Nepoznavanje rojeva sovražni govorJe pa odgovornost ob sovražnem govoru, tako Dragar, na obeh straneh. ""Pogosto je sovražni govor ali poseg v dostojanstvo tudi posledica nepoznavanja, zato se je na sovražni govor treba tudi ustrezno in strpno odzvati."" Dragar je sicer prepričan, da k pojavom sovražnega govora veliko prispevajo tudi stres, ki je del vsakdanjika številnih posameznikov in frustracije ob osamljenosti.
Predstavnik točke za prijavo sovražnega govora Spletno oko Andrej Motl je poudaril, da se število prijav sovražnega govora iz leta v leto zmanjšuje. Deloma zaradi občutka nemoči ob zakonodaji, ki sankcije predvideva le v točno določenih oblikah sovražnega govora. Tako so tudi pri točki Spletno oko v preteklih letih obravnavali le nekaj deset primerov sovražnega govora, ki so imeli vse elemente kaznivega dejanja in so jih posredovali ustreznim organom. Med njimi se jih največ nanaša na prebežnike oziroma temeljijo na posameznikovi veroizpovedi.
Zaščita ranljivih skupinNa vprašanje o razmejitvi med nekdanjim verbalnim deliktom in sovražnim govorom pa je Neža Kogovšek Šalomon odgovorila, da je v primeru verbalnega delikta šlo za prepoved kritike oblasti, torej tistih, ki imajo družbeno moč, medtem ko sankcioniranje sovražnega govora ne ščiti oblasti, ampak ranljive skupine."
http://www.rtvslo.si/kultura/drugo/v-rusiji-zaprt-ukrajinski-reziser-oleg-sencov-ovencan-z-nagrado-saharov/469919,prebežnik,545,"
					25. oktober 2018 ob 13:04
					Strasbourg - MMC RTV SLO","
P. G.
",V Rusiji zaprt ukrajinski režiser Oleg Sencov ovenčan z nagrado saharov,"Evropski parlament vsakoletno ovenča borce za človekove pravice in svobodo govora z nagrado saharov – letos jo prejme ukrajinski režiser Oleg Sencov, ki je bil leta 2015 obsojen na 20-letno kazen v strogo varovanem zaporu. Rusija je podelitev označila za politično.
Za pogum in odločnostKot je danes na plenarnem zasedanju v Strasbourgu pojasnil predsednik Evropskega parlamenta Antonio Tajani, Sencov nagrado prejme za svoj pogum in odločnost.
""Ukrajinski cineast je postal simbol boja za osvoboditev političnih zapornikov v Rusiji in po vsem svetu,"" je poudaril Tajani. Evropski parlament po Tajanijevih besedah z nagrado izraža solidarnost z njim in njegovim bojem.
Ob tem se je predsednik Evropskega parlamenta zavzel za takojšnjo osvoboditev Sencova. Kot je pojasnil, je to nujno zaradi hudih pogojev in dolgotrajne gladovne stavke, ki ogrožajo njegovo življenje.
""Naša dolžnost je, da zagovarjamo človekove pravice povsod po svetu in v vseh okoliščinah,"" je še dejal Tajani.
Ne ve še za nagradoNagrajenčeva sestrična Natalija Kaplan, ki sicer v javnosti govori v njegovem imenu, je medtem dejala, da njen bratranec še ne ve za nagrado. ""Upam, da mu bo to pomagalo, da bo še naprej ostal močan. Sem pa seveda vesela zanj,"" je povedala. ""Zaslužil si je to,"" je poudarila.
""Nihče ne gleda njegovih filmov""Moskva pa je odločitev Evropskega parlamenta označila za ""povsem politično"". Tiskovna predstavnica ruskega zunanjega ministrstva Marija Zaharova je ob tem dejala, da ni jasno, na podlagi česa je dobil to prestižno nagrado. ""Praktično nihče ne gleda njegovih filmov,"" je poudarila.
Leta 1976 rojenega Olega Sencova je rusko vojaško sodišče obsodilo terorizma in mu naložilo strogo zaporno kazen. Glede na sodbo naj bi Sencov na Krimu požgal sedež proruske stranke Združena Rusija in načrtoval druge napade, med drugim razstrelitev Leninovega kipa v Simferopolu.
Prisilno prekinjena gladovna stavkaUkrajinec vztraja, da ni zakrivil nobenega izmed teh dejanj, ob tem pa zatrjuje, da ga ruska oblast pravzaprav kaznuje zaradi organizacije mirnega protesta proti zasedbi krimskega polotoka pred štirimi leti. Sencov je danes za zapahi zapora za najnevarnejše kriminalce v kraju Labitnangi ob reki Ob, imenovanem Severni medved, kamor so ga preselili iz še odročnejše Jakutije. Režiser je začel 14. maja gladovno stavkati, vendar je bil prisiljen stavko prekiniti po 145 dneh.
V ožjem izboru še maroški politični aktivist in nevladne organizacijeSencova je za nagrado predlagala politična skupina Evropske ljudske stranke (EPP), med finalisti pa so ga danes izbrali predsednik Evropskega parlamenta Antonio Tajani in predsedniki političnih skupin. V ožjem izboru je bil še maroški politični aktivist Naser Zefzafi in nevladne organizacije, ki rešujejo prebežnike v Sredozemskem morju.
Simbol boja za izpustitev političnih zapornikov""S svojim pogumom in odločnostjo, s katerima je ogrozil svoje lastno življenje, je filmski ustvarjalec Oleg Sencov postal simbol boja za izpustitev političnih zapornikov v Rusiji in drugje po svetu,"" je dejal Tajani ob razglasitvi nagrajenca.
""Evropski parlament s podelitvijo nagrade saharov izraža solidarnost z njim in njegovim prizadevanjem. Prosimo, da ga takoj izpustijo. Njegov boj nas opominja, da je naša dolžnost, da branimo človekove pravice povsod po svetu in v vseh okoliščinah,"" je še dodal predsednik parlamenta. Sicer pa je novico o letošnjem nagrajencu sporočilo več skupin v Evropskem parlamentu.
Slovesna podelitev v odsotnosti nagrajencaLani so nagrado saharov namenili venezuelski opoziciji. Letošnja slavnostna podelitev nagrade v obliki priznanja in 50.000 evrov bo v Strasbourgu 12. decembra, vendar bo očitno najverjetneje potekala v odsotnosti nagrajenca."
http://www.rtvslo.si/svet/nekaj-prebeznikov-vztraja-pri-mejnem-prehodu-maljevac/469898,prebežnik,296,"
					25. oktober 2018 ob 10:44,zadnji poseg: 25. oktober 2018 ob 16:05
					Bihać - MMC RTV SLO, STA","
K. S., Boštjan Anžin, Radio Slovenija
",Nekaj prebežnikov vztraja pri mejnem prehodu Maljevac,"Na mejnem prehodu Maljevac med BiH-om in Hrvaško še naprej vztraja okoli 120 prebežnikov. Nadaljujejo se pogovori, saj želijo bosanski policisti vse odpeljati nazaj v Veliko Kladušo.
Blizu mejnega prehoda je po včerajšnjem dramatičnem dogajanju, ko so prebežniki prebili policijski kordon na poti proti Hrvaški, kjer so jih nato ustavili s silo, prenočilo približno 250 prebežnikov.
Skupina okoli 120 ljudi, ki je ostala blizu prehoda, sporoča, da za zdaj ne gre nikamor in da to ni bil zadnji poskus, da pridejo na Hrvaško. Po drugi strani bi, ker gre za mejni prehod, lahko izvedli tudi nasilne premestitve, je za Radio Slovenija poročal Boštjan Anžin.
Mejo tudi danes ščiti policijski kordon. Na mostu, ki povezuje državi, je več hrvaških policistov. Mejni prehod je ostal zaprt za promet, stekel naj bi v naslednjih urah. Incidentov, kakršni so izbruhnili včeraj, ko je bilo več ljudi ranjenih, ni bilo.
Med prebežniki, ki želijo vstopiti na Hrvaško in nadaljevati pot proti državam Zahodne Evrope, so tudi ženske in otroci. Prebežniki sporočajo, da so ostali brez domovine in želijo nazaj svoja življenja. Govorijo tudi o nasilju hrvaških policistov, ki da jim uničujejo ali jemljejo telefone in denar, kar v Zagrebu ostro zanikajo.
""Položaj ni preprost""Hrvaška policija je na hrvaški strani meje postavila fizične ovire, danes pa so se okrepili s kolegi iz posebnih policijskih enot.
Hrvaški notranji minister Davor Božinović je v sredo izjavil, da je na hrvaški strani meje zadostno število policistov, da bodo uspešno nadzirali mejo. Hrvaška bo tako kot vedno varovala svoje meje pred nezakonitimi prehodi in migracijo, skladno z vsemi standardi mednarodnega, humanitarnega in našega prava, sporoča hrvaški premier Andrej Plenković.
Minister za varnost BiH-a Dragan Mektić je povedal, da položaj ni preprost, a da bodo storili vse, da zavarujejo mejo in ne dovolijo prebežnikom vstopa na Hrvaško."
http://www.rtvslo.si/slovenija/poklukar-policija-obvladuje-polozaj-na-meji-s-hrvasko-dodatni-ukrepi-niso-potrebni/469868,prebežnik,617,"
					24. oktober 2018 ob 20:44
					Ljubljana - MMC RTV SLO, STA","
G. C.
","Poklukar: Policija obvladuje položaj na meji s Hrvaško, dodatni ukrepi niso potrebni","Člani odbora DZ-ja za notranje zadeve, javno upravo in lokalno samoupravo so se po večurni razpravi razšli brez sprejetih sklepov. Poslanci so z večino glasov namreč zavrnili oba sklepa predlagatelja SDS-a, nato pa so sejo pred glasovanjem o koalicijskih sklepih prekinili. Člani odbora opozicijskih strank SDS, NSi in SNS so sejo obstruirali.
""Vprašanje migracij je temeljno razvojno vprašanje EU-ja,"" je ob predstavitvi zahteve za sklic seje dejal poslanec SDS-a Branko Grims. Po njegovi oceni se ustvarja napačen vtis, da se položaj izboljšuje, saj je znova oživljena balkanska migrantska pot, sosednje države so začele vračati prebežnike, narašča število tistih, ki so ostali tukaj.
Grims je med drugim opozoril še na finančne stroške reševanja migracijskega vprašanja in varnostna tveganja. Država bi morala, tako meni Grims, začeti pripravljati zakonodajo, da Slovenija za tujce ""ne bi bila tako zanimiva"", prav tako pa bi morala odstopiti od mednarodnih sporazumov in nadaljnjih podpisov, ob čemer je bil kritičen do mednarodnega dogovora OZN-a za varne in urejene migracije.
Zahteve za fizično zaporo meje s HrvaškoV SDS-u so predlagali, naj odbor za notranje zadeve pozove vlado, da uporabi vse razpoložljive pravne, tehnične, kadrovske in mednarodne možnosti ter ukrepe za fizično zaporo meje s Hrvaško na način, kot je to storila Madžarska.
Prav tako bi vlado pozvali, naj trajno ukine vse dejavnosti, povezane z uresničevanjem sistema begunskih kvot, in naj pristojni organ v 30 dneh izda odločbe o vrnitvi vseh nezakonitih prebežnikov na Hrvaško. Oba sklepa je večina članov odbora zavrnila.
Odbor ni sprejel niti sklepov, ki so ju med sejo predlagale koalicijske stranke LMŠ, SD, SMC, DeSUS in SAB, da vlada ob upoštevanju vseh varnostnih standardov izvaja ustrezno varnostno politiko, ki zagotavlja varnost, suverenost in stabilnost v državi ter da trenutno obvladuje varnostni položaj v državi. Pred glasovanjem so se opozicijski poslanci namreč odločili za obstrukcijo seje.
Poklukar: Dodatni ukrepi niso potrebniMinister za notranje zadeve Boštjan Poklukar je zagotovil, da policija obvladuje položaj na meji s Hrvaško in da ni nobene potrebe po dodatnih načrtovanih ukrepih. Te sicer tudi sproti prilagajajo razmeram v Bosni in Hercegovini, ki jih po njegovih navedbah stalno spremlja vrh slovenske policije in notranjega ministrstva.
Letos je bilo registriranih nezakonitih prehodov čez mejo 6.758, kar je za več kot 400 odstotkov več kot lani v enakem obdobju, je navedel minister in hkrati spomnil, da smo se oktobra 2015 povprečno s tako številko ukvarjali vsak dan. ""Ta številka ni majhna, je pa popolnoma obvladljiva,"" je poudaril Poklukar. V Sloveniji je za mednarodno zaščito zaprosilo 268 ljudi. Ob tem je Poklukar opozoril tudi na zlorabe azilnega instrumenta, a je to po njegovih besedah težava celotnega EU-ja, ne samo Slovenije.
Policija mejo nadzoruje tudi z brezpilotnim letalnikom v lasti vojske, za uporabo pa že pripravljajo policijske brezpilotnike. Postavili so tudi dodatne tehnične ovire na območju Črnomlja.
Vojaške patrulje na mejiDržavni sekretar na obrambnem ministrstvu Miloš Bizjak je pojasnil, da uprava za zaščito in reševanje ter vojska delujeta predvsem kot opora ključnim nosilcem, torej notranjemu ministrstvu, policiji in uradu za oskrbo in integracijo prebežnikov. Vojska v povprečju z od 60 do 75 pripadniki sodeluje v patruljah na meji in postavljanju ter vzdrževanju tehničnih ovir. Vojska jih postavlja izključno na predlog notranjega ministrstva, povprečno lahko na dan postavijo štiri kilometre ovir, največ pa do šest.
Noben Belokranjec ne podpira žičnate ograjeMaja Kocjan iz črnomaljske civilne iniciative pa je poudarila, da prebivalci Bele krajine v vsakodnevnem življenju vse bolj občutijo povečan prihod prebežnikov. Po njenih besedah so tudi v iniciativi v stiku s policisti, ki da pravijo, da so preobremenjeni, vojaki pa nimajo pooblastil za ustrezno pomoč. ""Tudi ograja je popolnoma nesmiselna, če v enem delu je, v drugem pa je ni. Noben Belokranjec ne podpira žičnate ograje, panelna ograja pa bi bila smiselna,"" je še dejala."
http://www.rtvslo.si/svet/evropa/maljevac-policija-prebeznike-pregnala-z-mejnega-prehoda/469836,prebežnik,419,"
					24. oktober 2018 ob 15:57,zadnji poseg: 24. oktober 2018 ob 22:08
					Zagreb,Bihać - MMC RTV SLO, STA, Televizija Slovenija","
J. R.
",Maljevac: Policija prebežnike pregnala z mejnega prehoda,"Policija je skupino okoli 350 prebežnikov pregnala z območja mejnega prehoda Maljevac med Hrvaško in BiH-om. Znova so izbruhnili spopadi, nekaj ljudi je poškodovanih.
Predtem je po mirnem popoldnevu na mejni prehod Maljevac iz Velike Kladuše prišlo sto novih prebežnikov, ki so se pridružili skupini 200 ljudi in zahtevali, da jih spustijo na Hrvaško. Najverjetneje bodo prebežniki v prihodnjih dneh znova poskusili prestopiti mejo, je za Televizijo Slovenija z območja poročal Žan Dolajš.
Prebežniki so že zjutraj prek mejnega prehoda Maljevac poskušali vstopiti na Hrvaško, a jim je obmejna policija BiH-a namero preprečila. Skupina okoli 250 prebežnikov je prebila prvi kordon mejne policije BiH-a, vendar jih je nato zaustavil drugi kordon. Mejni prehod Maljevac so zaprli za promet in ga preusmerili na 20 kilometrov oddaljeni prehod Bogovolja.
Izbruhnilo je več spopadov s policijo. V zdravstvenem domu v Veliki Kladuši na opazovanju ostajajo trije ranjeni prebežniki, dva odrasla in petletni otrok. Eden izmed prebežnikov je s hladnim orožjem poskušal narediti samomor, a mu je bosanska mejna policija namero preprečila.
Okoli 13. ure je hrvaška obmejna policija postavila ograjo oz. fizične prepreke, poroča Index.hr. Hrvaško ministrstvo za notranje zadeve je sporočilo, da sta bila ranjena dva hrvaška policista, proti katerim so prebežniki metali kamenje. Hrvaška je na mejni prehod popoldne namestila tudi 50 specialcev.
Prebežniki so na območju postavili šotore in zakurili ognje, kar po poročanju Indexa pomeni, da bodo prespali na območju med hrvaško in bosansko mejo.
200 prebežnikov že danes prenočilo blizu mejePribližno 200 prebežnikov je pod policijskim nadzorom prenočilo na odprtem blizu mejnega prehoda Maljevac, do katerega so v torek prispeli iz improviziranega migrantskega naselja v Veliki Kladuši. Zahtevali so, da jim omogočijo vstop na Hrvaško in nadaljevanje poti proti državam Zahodne Evrope, a so jih policisti BiH-a ustavili nekaj sto metrov od meje.
Tiskovna predstavnica ministrstva za notranje zadeve unsko-sanskega kantona Snežana Galić je napovedala, da bodo prebežnike poskušali prepričati, naj se vrnejo v migrantske centre v BiH-u, je poročala hrvaška tiskovna agencija Hina.
Iz Bihaća bodo prebežnike vrnili v SarajevoZjutraj je v Bihać iz Sarajeva z vlakom prispelo okoli sto prebežnikov, ki jim policija ni dovolila zapustiti vagonov. Prebežnike nameravajo transportirati na avtobuse, s katerimi jih bodo vrnili v Sarajevo in nastanili v centru Ušivak, ki je začel delovati prav danes.
Oblasti v Sarajevu so v torek objavile, da je v BiH od začetka leta do 20. oktobra vstopilo približno 19.500 prebežnikov, policija pa je v tem času preprečila vstop 13.300 prebežnikom. Največ prebežnikov v BiH-u je na območju unsko-sanskega kantona – od 2.500 do 3.000."
http://www.rtvslo.si/svet/evropa/po-afd-jevem-pozivu-k-ovajanjem-uciteljev-se-ti-prijavljajo-sami/469773,prebežnik,373,"
					24. oktober 2018 ob 09:20
					Berlin - MMC RTV SLO","
B. V.
",Po AfD-jevem pozivu k ovajanjem učiteljev se ti prijavljajo sami,"Učitelji na nemških šolah se množično prijavljajo skrajno desni stranki Alternativa za Nemčijo (AfD), potem ko je ta pozvala učence, naj ovadijo učitelje, ki bi govorili proti stranki.
AfD je namreč vzpostavil spletni portal Nevtralne šole, na katerem lahko učenci objavijo anonimno pritožbo zoper uslužbenca šole, ki naj bi kršil politično nevtralnost in kritiziral stranko. Zdaj pa so učitelji na šoli Lina Morgenstern v berlinskem predelu Kreuzberg AfD-ju poslali skupno pismo, v katerem so stranko pozvali, naj vsa njihova imena doda na ""ovajalni seznam"", ki ga sestavlja.
""Temu, da smo na tem seznamu, dajemo velik pomen, saj bomo še naprej zagotavljali, da bodo učenci opolnomočeni, da bodo razumeli značaj vaše stranke,"" so po poročanju Independenta v pismu napisali učitelji. Vsebino pisma je javnosti predstavil učiteljski sindikat GEW.
Kot so še sporočili učitelji, bodo učence obveščali, ko bodo člani stranke in njeni predstavniki ""izvajali rasistične, nečloveške, seksistične, zgodovinskorevizionistične, antisemitske ali protidemokratične dejavnosti, ki ogrožajo naše mirno sobivanje v družbi"".
Dodali so: ""Iz zgodovine vemo, da kar se začne z ovajanjem in ustrahovanjem, se konča z zapiranjem disidentov v taboriščih. Iz teh razlogov, in ker nismo prestrašeni, bi nam bilo v čast, da naša imena dodate na svoj ovajalni seznam"".
V sindikatu GEW so druge šole pozvali, naj pošljejo podobna pisma.
AfD: Levičarski učitelji manipulirajoAlternativna za Nemčijo svoj portal Nevtralne šole označuje za ključno orodje pri preprečevanju indoktrinacije v učilnicah in zaščito svobode govora. Namen portala je pomagati staršem, da preprečijo, da z njihovimi otroki manipulirajo levičarski učitelji.
Kot primere AfD navaja spodbujanje učencev, naj se udeležijo protestov proti AfD-ju, ""grobe kritike AfD-ja"" ali ""netočen in subjektivni učni material"".
Kritiki opozarjajo, da strankin ukrep spominja na čase nacistične Nemčije in vzhodnonemške obveščevalne službe Stasi, ki je prav tako uporabljala otroke za utišanje disidentov.
Ko je AfD v Hamburgu vzpostavil prvi portal za ovajanje učiteljev, je pravosodna ministrica iz vrst socialnih demokratov Katarina Barley to označila za ""metodo diktatorjev"". Tudi ministrica za izobraževanje Susanne Eisenmann (SPD) je idejo označila za ""povsem napačno in škodljivo"".
AfD zagovarja protipriseljenska in protimuslimanska stališča. ""Islam ne sodi v Nemčijo,"" pravijo v stranki, katere višji predstavniki govorijo o ""invaziji tujcev"" in pravijo, da naj policija strelja na prebežnike, ki vstopajo v državo, ""če je potrebno"". V parlamentu je tretja najmočnejša stranka."
http://www.rtvslo.si/svet/evropa/prebezniki-iz-bih-a-pritiskajo-za-vstop-na-hrvasko/469726,prebežnik,485,"
					23. oktober 2018 ob 16:29
					Zagreb - MMC RTV SLO, STA","
A. V.
",Prebežniki iz BiH-a pritiskajo za vstop na Hrvaško,"Policija Bosne in Hercegovine je potrdila, da se je v torek skupina 50 prebežnikov iz Velike Kladuše napotila priti mejnemu prehodu Maljevac in skušala vstopiti na Hrvaško, a so jih varnostni organi ustavili.
Že v ponedeljek so policisti približno 200 migrantov ustavili pred mejnim prehodom Maljevac. Nameravali so vstopiti na Hrvaško in nadaljevati pot proti zahodu, a so se po pogajanjih s policisti BiH-a vrnili v migrantski center Trnovo v Veliki Kladuši.
90 prebežnikov prenočilo na prostem Nekaj manj kot 90 migrantov, med katerimi so bile tudi družine z otroki, pa se je v ponedeljek napotilo iz hotela Sedra v Cazinu proti drugemu mejnemu prehodu s Hrvaško na tem območju, prehodu Izačić. Tudi to skupino so policisti ustavili nekaj sto metrov pred mejo s Hrvaško, večina migrantov pa se je odločila, da bodo kar na prostem prenočili blizu mejnega prehoda. Hkrati so s svojimi telesi blokirali tamkajšnjo cesto, je poročala regionalna televizija N1. Kot so dodali, so lokalni prebivalci prejšnjo noč migrante oskrbeli s hrano in z oblačili.
Hrvaško notranje ministrstvo je danes sporočilo, da se med migranti na območju BiH-a in Srbije širijo lažne informacije, da bo Hrvaška dovolila vstop migrantom na svoje ozemlje in prehod proti državam zahodne Evrope. Na spletni strani hrvaškega notranjega ministrstva so poudarili, da bodo hrvaški policisti še naprej izvajali nacionalno in evropsko zakonodajo ter ne bodo dovolili nezakonitih prestopov hrvaške meje, ki je tudi zunanja meja EU-ja.
Prebivalci Bihaća zahtevajo premestitev centra izven mesta V ponedeljek zvečer pa so v Bihaću protestirali meščani, ki so nezadovoljni zaradi vse večjega števila migrantov v mestu. Med drugim so zahtevali, da center za migrante namestijo izven središča Bihaća. Organizatorji protesta poudarjajo, da njihova akcija ni uperjena proti migrantom, temveč proti ohromelosti oblasti, ki že dlje časa ne najdejo ustreznega odgovora na problem.
Letos v BiH vstopilo 19.500 prebežnikovV BiH je od začetka leta do 20. oktobra vstopilo približno 19.500 migrantov, medtem pa je policija preprečila vstop 13.300 migrantom, je povedal pomočnik ministra za varnost BiH Marijan Baotić v današnjem pogovoru za N1. Največ migrantov v BiH-u je na območju unsko-sanskega kantona; med 2.500 in 3.000, je dodal.
Izpostavil pa je, da nimajo natančnih podatkov o številu migrantov, ki so v BiH, niti o številu tistih, ki so uspeli vstopiti na Hrvaško in nadaljevati pot proti drugim državam članicam EU-ja. Lokalne oblasti medtem opozarjajo, da število migrantov ni znano niti v improviziranih begunskih naseljih, na odprtem ali v zasebnih namestitvah.
Baotić: Srbija in Črna gora spuščata prebežnike v BiHBaotić je ocenil, da kljub okrepljenemu nadzoru meje, ki ga izvajata policiji BiH-a in Hrvaške, migrantom uspe prečkati mejo. Po Baotićevem mnenju je ključni problem v Srbiji in Črni gori, ki spuščata migrante v BiH, izogibata pa se njihovemu sprejemanju nazaj. Oblasti v BiH-u pričakujejo, da se bo pritisk migrantov v unsko-sanskem kantonu omilil, ko bodo do konca tedna odprli migrantski center v Hadžićih pri Sarajevu, kjer so zagotovili pogoje za namestitev 400 ljudi."
http://www.rtvslo.si/svet/evropa/bih-policija-200-prebeznikom-preprecila-vstop-na-hrvasko/469631,prebežnik,408,"
					22. oktober 2018 ob 18:37
					Velika Kladuša - MMC RTV SLO, STA","
B. V.
",BiH: Policija 200 prebežnikom preprečila vstop na Hrvaško,"Policija Bosne in Hercegovine je zaustavila približno 200 prebežnikov, ki so poskušali vstopiti na Hrvaško pri mejnem prehodu Maljevac v bližini Velike Kladuše.
Na ministrstvu za notranje zadeve unsko-sanskega kantona so potrdili, da so približno 200 prebežnikov ustavili približno 200 metrov pred mejnim prehodom, kjer so nameravali vstopiti na Hrvaško in nadaljevati svojo pot proti zahodu.
Po pogajanjih s policisti so se v manjših skupinah v policijskem spremstvu začeli vračati v migrantski center Trnovo v Veliki Kladuši, je poročala regionalna televizija N1.
Ob mejnem prehodu so bili poleg policistov iz BiH-a na posredovanje pripravljeni tudi hrvaški policisti, ki so območje nadzorovali s policijskim helikopterjem.
Prebežniki do BihaćaMedtem se je skupina nekaj manj kot 90 prebežnikov, med katerimi so bile tudi družine z otroki, iz hotela Sedra v Cazinu napotila proti mejnemu prehodu Izačići, ki je tudi na tem območju. Prišli so do predmestja Bihaća.
Na poti jo spremljajo policisti, ki so pripravljeni ukrepati, če bo treba, je povedala tiskovna predstavnica bihaške policije Snežana Galić.
Po podatkih tamkajšnje policije je bilo na območju unsko-sanskega kantona od začetka leta evidentiranih približno 10.500 prebežnikov. V preteklih dveh mesecih so samo v Bihaću zaznali skoraj 5.000 migrantov, kar vpliva na varnost v mestu, dodaja N1.
V Bihaću so za nocoj napovedani protesti prebivalcev, ki zahtevajo izredno sejo vlade unsko-sanskega kantona in nujno ukrepanje oblasti BiH-a zaradi reševanja položaja glede prebežnikov v mestu.
Novi prebežniki v GrčijoMedtem iz Grčije poročajo, da je na grške otoke na vzhodu Egejskega morja iz Turčije v zadnjih treh dneh prispelo okoli 400 prebežnikov. V sprejemnih centrih in centrih za registracijo je tako trenutno več kot 19.500 ljudi, so po poročanju nemške tiskovne agencije DPA danes sporočile pristojne grške oblasti.
Kapaciteta centrov na otokih Lezbos, Samos, Leros, Hios in Kos medtem zadostuje za zgolj 6.338 ljudi. Marca 2016, ko je začel veljati dogovor EU-ja s Turčijo o zaustavljanju in vračanju prebežnikov, je v centrih na grških otokih v Egejskem morju živelo okoli 5.800 ljudi.
Grška vlada se je za razbremenitev razmer odločila, da bo prebežnike z otokov preselila na celino. V zadnjih štirih mesecih so tako preselili več kot 3.000 ljudi, v prihodnjih tednih naj bi jim sledilo še več tisoč.
EU je leta 2016 sklenil dogovor s Turčijo, ki predvideva, da vse prebežnike, ki iz Turčije prispejo na grške otoke in jim v Grčiji zavrnejo pravico do azila, vrnejo v Turčijo. Zaradi pomanjkanja ustreznih zaposlenih obdelava prošenj za azil v Grčiji traja zelo dolgo, še poroča DPA."
http://www.rtvslo.si/izjava-dneva/prebezniki-iz-hondurasa/469603,prebežnik,22,"
					22. oktober 2018 ob 14:51
					Mehika - MMC RTV SLO",None,Prebežniki iz Hondurasa,"Smo ena skupina, en človek.
Prebežniki, večinoma iz Hondurasa, ki prek Mehike pešačijo proti ZDA, saj pravijo, da doma nimajo prihodnosti, Reuters."
http://www.rtvslo.si/svet/s-in-j-amerika/trump-bo-zaradi-karavane-prebeznikov-ukinil-pomoc-srednjeameriskim-drzavam/469546,prebežnik,514,"
					22. oktober 2018 ob 07:51,zadnji poseg: 22. oktober 2018 ob 21:35
					Ciudad de Mexico - MMC RTV SLO, STA, Reuters","
A. P. J., B. V.
",Trump bo zaradi karavane prebežnikov ukinil pomoč srednjeameriškim državam,"Ameriški predsednik Donald Trump je napovedal, da bo zaradi karavane prebežnikov, ki po Srednji Ameriki hodijo proti ZDA, ukinil ali bistveno zmanjšal pomoč trem srednjeameriškim državam, Gvatemali, Hondurasu in Salvadorju.
Karavana prebežnikov je pred več kot tednom dni odrinila iz Hondurasa prek Gvatemale in se zdaj prek Mehike počasi pomika proti ZDA.
Trump je z zmanjšanjem oziroma ukinitvijo pomoči omenjenim državam zagrozil že pred dnevi, zdaj pa naj bi ugotovil, da niso sposobne ustaviti prebežnikov pred njihovim prihodom v ZDA.
Ameriški mediji poročajo, da so omenjene tri države v lanskem proračunskem letu od ZDA dobile za 500 milijonov dolarjev razne pomoči. Kaj bodo ZDA ukinile in kaj bodo zmanjšale, še ni jasno.
Predsednik ZDA med drugim grozi, da bo poslal vojsko na mejo z Mehiko, vendar pa na obrambnem ministrstvu pravijo, da takšnega ukaza še ni bilo. Ameriški mediji, ki spremljajo karavano, v kateri je na tisoče ljudi, poročajo, da je prebežnikom za Trumpov ukrep vseeno.
Honduras namreč zapuščajo, ker jim država ni sposobna zagotoviti delovnih mest in osnovne varnosti, kar pomeni, da odvzema pomoči njihovim državam tako ali tako ne bodo občutili.
Tudi ljudje ""bližnjevzhodnega videza""Trump za karavano obtožuje tudi demokrate, ki se jim obeta na kongresnih volitvah 6. novembra prevzem večine v predstavniškem domu ameriškega kongresa. Zapisal je, da je karavana ""sramota za demokratsko stranko"", in zahteval takojšnjo spremembo priseljenske zakonodaje. Nenehno tudi namiguje, da prebežnike v ZDA vozijo demokrati, ker so ""pač taki, da radi spuščajo čez mejo kriminalce, mamila in nezakonite priseljence"".
Trump je celo tvitnil, da je nekdo med srednjeameriškimi prebežniki opazil ljudi ""bližnjevzhodnega videza"". Konservativni ameriški mediji dodajajo, da v ozadju stojijo menda ljudje, kot je milijarder George Soros.
Tiskovni predstavnik Združenih narodov Farhan Haq je medtem sporočil, da naj bi se karavani pridružilo že okoli 7.000 ljudi. Kot je navedel, v Mednarodni organizaciji za migracije (IOM) ocenjujejo, da je v karavani, ki prihaja v Mehiko, 7.233 ljudi. ""Številni naj bi nameravali nadaljevati pot proti severu,"" je dodal, kot poroča francoska tiskovna agencija AFP.
""Smo ena skupina, en človek""Karavana je po prestopu honduraške meje z Gvatemalo začela naraščati, saj so se ji pridružili novi in novi prebežniki, saj je takšna skupinska pot varnejša, kot če bi se prepustili tihotapcem ljudi. Mehika je karavano pred dnevi zaustavila na meji, nekaterim je policijsko blokado uspelo prebiti, drugi pa so se namesto prek blokiranega mostu podali čez reko na zasilnih splavih. Prebežniki vzklikajo ""Smo ena skupina, en človek"" in opozarjajo, da doma nimajo prihodnosti.
Do nedelje se je karavana spet sestavila na mehiški strani in se podala na 3.000 kilometrov dolgo pot do ameriške meje. Do ZDA bi večina lahko prišla pred novembrskimi kongresnimi volitvami. Kako bodo ukrepale mehiške oblasti in ali bodo pustile prebežnikom prosto pot do ZDA, še ni znano.
Ena najvišjih stopenj umorov na svetuIz Gvatemale, Salvadorja in Hondurasa je zaradi novačenja v kriminalne tolpe, nasilja in slabega gospodarskega položaja zbežala že desetina prebivalstva, piše BBC. Omenjene države imajo tudi eno najvišjih stopenj umorov na svetu – po podatkih Združenih narodov je bilo v letu 2015 v Hondurasu 63,75 umora na 100.000 prebivalcev, v Salvadorju pa kar 108,64."
http://www.rtvslo.si/svet/evropa/v-bihacu-protestniki-opozarjali-na-nujnost-resitve-prebezniske-krize/469539,prebežnik,168,"
					21. oktober 2018 ob 20:02
					Bihać - MMC RTV SLO","
A. P. J.
",V Bihaću protestniki opozarjali na nujnost rešitve prebežniške krize,"V Bihaću je v soboto nekaj tisoč ljudi na ulicah opozarjalo na hitro ureditev prebežniške krize. Vlado so pozvali, naj prepreči prihajanje novih nezakonitih prebežnikov in njihovo nameščanje v mestu.
Udeleženci so po poročanju bošnjaških medijev na protestih dejali, da je položaj v Bihaću na severozahodu BiH-a ""zelo resen, pravzaprav alarmanten"", saj je Unsko-sanski kanton, še posebej pa mesto Bihać, postal neke vrste geto za prebežnike. Vsak dan naj bi v mesto prispelo okoli 200 novih prebežnikov. Od oblasti so zahtevali, da morajo prebežnike nameščati v objektih zunaj mesta in da jih imajo pod nadzorom.
Protestniki so blokirali tudi magistralno cesto do Sarajeva in zasedli avtobusno ter železniško postajo v mestu, da bi preprečili nove prihode ljudi. Manjši protest z nekaj sto udeleženci je potekal tudi danes, za prihodnje dni pa so napovedali nova zborovanja.
Po podatkih oblasti je v Bosno in Hercegovino letos prišlo že več kot 10.000 prebežnikov, večina je nastanjenih na območju Bihaća in Velike Kladuše. V Unsko-sanski kanton je septembra prišlo 2.764 nezakonitih prebežnikov."
http://www.rtvslo.si/svet/evropa/italija-zaradi-vracanja-prebeznikov-na-mejo-s-francijo-posilja-policijo/469491,prebežnik,380,"
					20. oktober 2018 ob 21:38
					Rim - MMC RTV SLO","
B. V.
",Italija zaradi vračanja prebežnikov na mejo s Francijo pošilja policijo,"Italija se je zaradi vračanja prosilcev za azil odločila na mejo s Francijo poslati policijo. Francija sporoča, da gre za rutinski postopek, italijanski notranji minister pa zahteva pojasnila Pariza.
Minister Matteo Salvini je poslal policijske enote v občino Calviere na meji s Francijo, s čimer se stopnjuje spor Rima s francoskimi oblastmi zaradi vračanja prebežnikov v Italijo.
Na družbenem omrežju Twitter je z velikimi črkami napisal: ""Novost glede Claviereja, nič več šale! Poslal sem patrulje.""
Salvini je policijo v obmejno občino poslal dan po tem, ko je na istem družbenem omrežju objavil video, ki prikazuje francosko policijo med odlaganjem domnevno nezakonitih priseljencev na italijansko stran meje v Claviereju, poroča nemški portal Deutsche Welle (DW). Salvini je od francoskega predsednika Emmanuela Macrona zahteval, naj se odzove na ta dogodek.
Ne gre za prvi primer Salvinijevega odkritega kritiziranja francoskih oblasti zaradi vračanja prebežnikov v Italijo, a napotitev policijskih enot na mejo je njegov najostrejši ukrep do zdaj, ta pa prihaja v času vse slabših odnosov med Rimom in Parizom.
Francija: To je normalni postopekLokalne francoske oblasti na drugi strani meje medtem pravijo, da je vračanje posameznikov del ""normalnih postopkov"", glede katerih sta se sporazumeli francoska in italijanska policija. Ta postopek naj bi bilo utemeljen tudi v evropskem pravnem redu, pravijo lokalne francoske oblasti.
Glede na dublinsko uredbo EU-ja je treba prošnje za azil obravnavati v državi članici, kamor prosilci za azil najprej pridejo, če pa so ti ljudje v drugi državi, naj bi jih poslali nazaj v tisto, ki je odgovorna za obravnavo njihovih prošenj.
Ta uredba je ena spornejših v EU-zakonodaji v zadnjih letih, poroča DW. Članice EU-ja so pogosto skušale odgovornost za prosilce za azil prevaliti na svoje sosede. V Italijo je čez Sredozemsko morje sicer prispelo ogromno število prebežnikov.
Nekatere države, kot je Nemčija, so podpisale dvostranske sporazume z drugimi EU-članicami o preselitvi prosilcev za azil.
Salvini pa je v soboto zanikal trditve francoskih predstavnikov, da obstaja takšen dogovor tudi med Francijo in Italijo.
V preteklih letih so sicer potekale preselitve prosilcev za azil čez francosko-italijansko mejo. A Salvini je dejal, da je to morda res bila praksa prejšnje italijanske vlade, a da so se zgodile spremembe in da njegova vlada ne bo več sprejemala ljudi, ki jih v Italijo pripelje Francija, ne da bi policija preverila njihove identitete."
http://www.rtvslo.si/svet/s-in-j-amerika/begunsko-karavano-na-poti-v-zda-zaustavili-na-meji-med-mehiko-in-gvatemalo/469432,prebežnik,430,"
					20. oktober 2018 ob 09:50
					Tecun Uman - MMC RTV SLO, Reuters","
J. R.
",Begunsko karavano na poti v ZDA zaustavili na meji med Mehiko in Gvatemalo,"Več tisoč prebežnikov iz Hondurasa na poti proti ZDA, med njimi tudi ženske in otroke, je na mejnem prehodu med Gvatemalo in Mehiko zaustavila mehiška policija in jih obrnila proti domovini.
Karavana je v Mehiko poskušala vstopiti skozi mejni prehod v mestu Tecun Uman. Skupina prebežnikov je prebila ograjo na gvatemalski strani, a jih je nato na mostu na območju med državama zaustavila mehiška protiizgredna policija. Nekaj prebežnikov je poskusilo mejo prečkati s skokom v reko Suchiate, večina pa se je obrnila nazaj proti Gvatemali.
Mehiške oblasti so tako upoštevale nove grožnje ameriškega predsednika Donalda Trumpa, ki je v petek od države ""najodločneje zahteval"", da ustavi kolono. Pohvalil je prizadevanje mehiških varnostnih sil, a zagrozil, da bo na mejo med ZDA in Mehiko poslal vojsko – Hondurasu, Gvatemali in Salvadorju pa ukinil ameriško finančno pomoč.
Mehiški predsednik Enrique Peno Nieto je v televizijskem prenosu pritisk karavane na mejo označil za nezaslišan in prebežnike obtožil nasilja nad policijo. ""Mehika jim ne bo dovolila nezakonitega vstopa v državo, kaj šele z nasiljem,"" je sporočil Nieto.
Honduras in Gvatemala za vrnitev prebežnikovPredsednik Hondurasa Juan Orlando Hernandez in predsednik Gvatemale Jimmy Morales bosta danes poskusila uskladiti strategijo za vrnitev prebežnikov. V petek sta se v telefonskem pogovoru dogovorila, da bosta na območje poslala pripadnike civilne zaščite, ki bodo pomagali prebežnikom iz Hondurasa in tistim, ki si želijo vrniti, omogočili brezplačen transport. ""Operacijo bomo nadaljevali, dokler bo potrebno,"" je tvitnil Hernandez.
Beg pred nočno moro v HondurasuPrebežniki iz Hondurasa poskušajo doseči boljše življenje. 24-letni Jose Brian Guerrero, prodajalec fižola v Hondurasu, ki potuje s sosedi in družino, se je karavani pridružil, da bi pobegnil pred nasiljem uličnih tolp in našel delo. Gvatemalo, Salvador in Honduras je pred nasiljem, umori – po podatkih ZN-a ima regija eno izmed največjih stopenj umorov na svetu – ter prisilnim novačenjem v tolpe in slabimi priložnostmi za delo po ocenah zapustila že desetina prebivalstva, poroča BBC.
Opozicijski politik v Hondurasu Jari Dixon je v ponedeljek tvitnil, da kolone prebežnikov na poti v ZDA ""ne iščejo ameriških sanj, temveč bežijo pred nočno moro v Hondurasu"".
Kraj Tecun Uman na meji med Mehiko in Gvatemalo je od najbližje točke vstopa v ZDA – kraja Brownsville – oddaljen približno 1.870 kilometrov.
Podobna karavana do ZDA prišla že aprilaPodobna karavana je ameriške oblasti vznemirila tudi aprila letos, ko je več sto prebežnikov po enem mesecu potovanja prispelo na ameriško mejo pri San Diegu. Prav aprila je ameriški pravosodni minister Jeff Sessions napovedal izvajanje nične tolerance, po kateri so vsi polnoletni tujci, ki so nezakonito prestopili državno mejo, obravnavani kot kriminalci in so kazensko preganjani."
http://www.rtvslo.si/svet/s-in-j-amerika/trump-pred-volitvami-znova-grozi-mejo-z-mehiko-bo-zaprla-vojska/469333,prebežnik,505,"
					19. oktober 2018 ob 11:32,zadnji poseg: 19. oktober 2018 ob 13:05
					Washington - MMC RTV SLO, Reuters, STA","
K. Št.
",Trump pred volitvami znova grozi: Mejo z Mehiko bo zaprla vojska!,"Ameriški predsednik Donald Trump je pred kongresnimi volitvami zaradi kolon prebežnikov iz Hondurasa, Gvatemale in Salvadorja zagrozil z zaprtjem meje, tem državam pa z odvzemom pomoči.
Po poročanju Washington Posta je več kot 2.000 prebežnikov iz Hondurasa, ki so potovali čez Gvatemalo proti ZDA, prekinilo pot, zaradi novih groženj ameriškega predsednika Donalda Trumpa.
Za nadaljevanje nezakonitega priseljevanja je Trump pred ključnimi vmesnimi kongresnimi volitvami 6. novembra znova obtožil demokrate, ki so po njegovem mnenju odgovorni za priseljevanje ljudi, oziroma, kot je zapisal na Twitterju ""karavano migrantov"" iz revnih držav Srednje Amerike proti ZDA. ""Opazujem napad na našo državo s strani Gvatemale, Hondurasa in Salvadorja, ki ga vodi demokratska stranka in katere voditelji naredijo le malo, da ustavijo ta velik tok ljudi, vključno s številnimi kriminalci,"" je zapisal na Twitterju Trump.
Trump je tvitnil, da bo omenjenim srednjeameriškim državam ustavil vsa plačila, obenem pa ""najodločneje zahteva od Mehike, da ustavi ta naval"". Če Mehika tega ne bo storila, bodo ZDA na svojo južno mejo poslale vojsko, ki naj bi mejo zaprla.
""Napad na našo državo na južni meji, vključno s pritekanjem kriminala, mamil, je zame kot predsednika veliko pomembnejši od trgovine,"" je tvitnil Trump, ki je zaradi ostrega nastopa proti nezakonitemu priseljevanju, vključno z žalitvami na račun Mehike, leta 2016 pridobil na svojo stran največ republikanskih volivcev.
Honduras krivi ""neimenovane politične skupine""Prebivalci Hondurasa zapuščajo državo, v kateri vlada revščina, nasilje kriminalnih tolp in v kateri je največ umorov na leto – za stanje v državi mnogi krivijo predsednika Hondurasa Juana Orlanda. V torek je predsednik Orlando za novo karavano prebežnikov obtožil ""neimenovane politične skupine"", ki naj bi ljudi prepričala v zapustitev države na podlagi laži in ""lažnih obljub"", da bodo dobili prehodne vizume skozi Mehiko in možnost, da bodo v ZDA lahko zaprosili za azil, poroča Washington Post.
Mehika zahteva veljavne dokumenteMehiško notranje in zunanje ministrstvo sta v sredo podala skupno izjavo, da bo lahko vsak, ki ima veljavne dokumente in vizume lahko vstopil v državo, vsak, ki želi v Mehiki zaprositi za status begunca, pa bo to lahko storil. V izjavi je bilo še zapisano, da bodo obravnavali vsako vlogo posebej, s čimer so namignili, da bodo pristojne oblasti pri obravnavi prebežnikov dosledne. Ob tem so še opozorili, da bodo vsi, ki bodo v državo vstopili nelegalno, izgnani. Kot je poročala agencija AP, nobeden izmed migrantov, s katerimi so se pogovarjali njihovi poročevalci, ni imel veljavnih dokumentov.
Predsednik Gvatemale Jimmy Morales, ki se je pogovarjal z ameriškim podpredsednikom Mikom Penceom, je dejal, da lahko države srednje Amerike prečka vsak, ""množične migracije ljudi brez registracije pa postavljajo Gvatemalo v težek položaj, saj je nemogoče, da bi vedeli, kdo vse so ti ljudje in kaj so njihovi nameni in nameni njihovih voditeljev.""
Problem, na katerega opozarja Trump s svojimi tviti, je resen že desetletja. Washington Post pa poroča, da je število migrantskih družin, ki so vstopile v ZDA v treh mesecih, odkar se je končala politika odvzemanja mladoletnih otrok staršem na meji, naraslo na rekordno raven – ravno to, pa naj bi ""zmotilo"" Trumpa pred prihajajočimi volitvami."
http://www.rtvslo.si/lokalne-novice/stajerska/poklukar-v-brezicah-sprejemnega-centra-za-prebeznike-za-zdaj-se-ne-bo/468914,prebežnik,303,"
					15. oktober 2018 ob 14:36
					Brežice - MMC RTV SLO, STA","
La. Da.
",Poklukar: V Brežicah sprejemnega centra za prebežnike za zdaj še ne bo,"Minister za notranje zadeve Boštjan Poklukar je na obisku v Brežicah dejal, da bo država začasni sprejemno-regijski center na Obrežju vzpostavila le ob številčnejših nezakonitih migracijah.
Notranji minister Boštjan Poklukar se je sestal z brežiškim županom Ivanom Molanom, ki je bil po sestanku zadovoljen, saj mu je minister zagotovil, da bodo občino v primeru kakršnih koli sprememb na meji obvestili med prvimi in da v Brežicah tega ne bodo izvedeli iz medijev.
Poklukar pa je po sestanku zagotovil, da policija obvladuje nezakonite prehode na južni meji, a ob tem dodal, da bi sprejemno-registracijski center za prebežnike za največ 72-urno zadržanje oz. za postopke identifikacije in obdelavo podatkov na območju nekaterih policijskih postaj ob meji s Hrvaško vzpostavili le glede na oceno policije in zahtevo vlade.
V primeru centrov bi pravzaprav šlo za dodatne prostore policijskih postaj, v katerih bi policija izvajala potrebne postopke s tujci, ki so nedovoljeno prestopili državno mejo. ""Nikakor ne gre za nastanitvene ali sprejemne centre, ki jih poznamo iz časa migracijske krize iz let 2015 in 2016. Ker glavna migracijska pot tokrat ne teče po ozemlju občine Brežice, pa tam za zdaj ni nobene potrebe po vzpostavitvi kakršnih koli dodatnih zmogljivosti,"" je še dejal.
Poklukar, ki se je sestal tudi s predsednikoma krajevnih skupnosti Dobova in Jesenice na Dolenjskem, z Mihaelom Boraničem in Bogdanom Palovšnikom, je še dejal, da ministrstvo razume njihove probleme in da si želi dialoga z lokalno skupnostjo. Boranič je ob tem omenil, da upa, da se kaj takega, kot se je v Dobovi dogajalo leta 2015 in 2016, ne bo več ponovilo.
Palovšnik pa je opozoril, da se svet krajevne skupnosti Jesenice na Dolenjskem z vzpostavitvijo omenjenega centra na Obrežju ne strinja. ""Po zagotovilih gospoda Poklukarja pričakujemo, da bo policija prisluhnila našim željam in potrebam ter nam olajšala življenje ob meji,"" je še dejal Palovšnik."
http://www.rtvslo.si/svet/evropa/italija-oblasti-bodo-razselile-prebeznike-ki-jih-je-toplo-sprejelo-mesto-riace/468783,prebežnik,392,"
					14. oktober 2018 ob 08:47
					Rim - MMC RTV SLO","
B. V.
","Italija: Oblasti bodo razselile prebežnike, ki jih je toplo sprejelo mesto Riace","Italijansko notranje ministrstvo pod vodstvom vodje skrajno desne Lige Mattea Salvinija je sporočilo, da bodo razselili vse prebežnike, ki jih je sprejelo južno mesto Riace.
Ljudi bodo naslednji teden preselili v migrantske centre, poroča BBC. Pred nekaj dnevi so oblasti aretirale župana mesta Domenica Lucana, ki mu očitajo vpletenost v organiziranje porok z namenom lažjega priseljevanja.
Odredili so mu hišni pripor, njegova aretacija pa se je zgodila v času poostritve priseljenske politike italijanske vlade, ki jo sestavljata Liga in Gibanje petih zvezd.
Župan Lucano, znan tudi kot Mimmo, je zaslovel zaradi svojega neobičajnega programa, v okviru katerega je sprejemal prebežnike v redko poseljeno mesto v Kalabriji, kjer so dobili zapuščene domove in urjenja v različnih poklicih.
Župan je v upanju, da bodo priseljenci oživeli lokalno gospodarstvo, začel program izvajati že leta 1998, od takrat pa je mesto z okoli 2.000 prebivalci sprejelo na stotine prebežnikov.
Številni so program, ki je doživel uspeh, označili za zgled integracije, Lucana pa je leta 2016 revija Fortune uvrstila med 50 največjih voditeljev na svetu.
Salvini: Razglasili smo vojno poslu priseljevanjaNjegova aretacija je sprožila proteste in vsedržavno razpravo o njegovem projektu. Minister Salvini pa je dejal, da aretacija kaže, da je njegova vlada ""razglasila vojno poslu priseljevanja"".
Lucano, ki so bo na pridržanje pritožil, medtem sprašuje, ""kako se je mogoče domisliti uničiti model Riaceja, ki ga je nešteto ljudi, politikov, intelektualcev in umetnikov označilo za izjemno izkušnjo"".
Tožilstvo prisluškovalo županuLucana oblasti obtožujejo vpletenosti v organizacijo porok, katerih namen naj bi bil obiti pravila glede priseljevanja. Tožilstvo pravi, da so prisluškovali Lucanojevemu telefonu in posneli najmanj en pogovor, v katerem naj bi župan predlagal poroko kot rešitev za težave neke ženske s priselitvijo.
En posnetek se nanaša na nigerijsko prebežnico, ki so ji oblasti že trikrat zavrnile dovoljenje za prebivanje. Lucano naj bi dejal, da je poroka z italijanskim državljanom ""edina pot naprej"". Kot župan je Lucano vodil mestno matično knjigo.
Ob tem naj bi dejal, da lahko pridobi osebno izkaznico, ki bi dokazovala, da je ženska prebivalka Riaceja.
Tožilstvo mu očita tudi, da je odvoz smeti dodelil dvema podjetjema brez potrebnega javnega razpisa. Tudi ta obtožba naj bi bila povezana s programom sprejemanja priseljencev. Ti dve podjetji sta namreč zadrugi, ustanovljeni z namenom, da prebivalcem Riaceja in prebežnikom omogočijo delo.
Nekateri kritiki vlade pravijo, da je edini zločin, ki ga je storil župan, človečnost, še poroča BBC."
http://www.rtvslo.si/svet/evropa/nemske-oblasti-izgubile-sled-za-900-prebezniskimi-otroki/468773,prebežnik,466,"
					13. oktober 2018 ob 21:53
					Berlin,Solun,Lampedusa,Madrid - MMC RTV SLO, STA","
J. R.
",Nemške oblasti izgubile sled za 900 prebežniškimi otroki,"Čeprav v Nemčiji upada število prihodov prebežnikov, narašča število pogrešanih otrok, mlajših od 14 let. Po podatkih kriminalistične policije trenutno pogrešajo 902 otroka.
Številka je skrb vzbujajoča in kaže na to, da morajo države po Evropski uniji izboljšati sisteme podpore mladoletnim prebežnikom, poudarja vodja Nemškega združenja za dobrobit otrok Holger Hofmann, je poročal Deutsche Welle. Združenje opozarja, da je preventivno ukrepanje oteženo, ker policija nima dovolj podatkov glede izginotja otrok.
Dobrodelna organizacija Pogrešani otroci Evrope pri tem poudarja, da kriminalna združenja po vsej celini pritiskajo na mladoletne prebežnike, da bi ti zapustili uradne institucije, ki zanje skrbijo. Številni postanejo žrtve trgovine z ljudmi, so prisiljeni v prostitucijo, prisilno beraštvo ali tihotapljenje mamil.
Na Lampeduso prispelo 70 prebežnikovNa italijanski otok Lampedusa je medtem po poročanju STA-ja prispelo okoli 70 prebežnikov. Na čoln s prebežniki je približno 29 kilometrov od otoka naletela tunizijska ribiška ladja, ki je obvestila pristojne službe. Italijanska obalna straža je sporočila, da bi morala odgovornost za reševalno operacijo prevzeti Malta, a so prebežniki na koncu prispeli na Lampeduso. Po poročanju italijanskih medijev so bili na čolnu prebežniki iz Eritreje, Gane in Sirije. Na poti so bili okoli 35 ur.
Za zdaj ni znano, ali jih je rešila italijanska obalna straža ali jih je zgolj pospremila do pristanišča. Malteška vlada zavrača očitke italijanske strani in trdi, da je delovala v skladu z zakonodajo, poroča Malta Independent. Odkar italijanski notranji minister Matteo Salvini izvaja strogo protipriseljensko politiko, se je število prihodov v državo močno zmanjšalo. Po podatkih notranjega ministrstva je ta mesec v Italijo prispelo okoli 400 prebežnikov.
Španska obalna straža rešila več kot 500 ljudiŠpanska obalna straža je vzhodno od Gibraltarske ožine s potapljajoče se ladje rešila 36 prebežnikov iz podsaharske Afrike. Po njihovih navedbah je pogrešanih še 17 ljudi, ki so bili na ladji. Obalna straža je iz vode potegnila tri trupla. Po podatkih Združenih narodov je na poti proti Evropi na morju umrlo že 1.783 ljudi.
Samo v petek je španska obalna straža iz 15 plovil rešila 509 prebežnikov, poroča AP.
Več smrtnih žrtev prometne nesreče v GrčijiV hudi prometni nesreči blizu Soluna v Grčiji je zjutraj umrlo 11 ljudi. Po podatkih policije gre najverjetneje za prebežnike, ki so predtem v Grčijo prišli iz Turčije. Vozilo je čelno trčilo v tovorno vozilo, nato pa zagorelo. Vsi potniki v vozilu so umrli. Voznik tovornega vozila se je v nesreči poškodoval in bil prepeljan v bolnišnico.
Vozilo, ki je bilo udeleženo v nesreči, je bilo po podatkih grške policije v preteklosti že uporabljeno za tihotapljenje prebežnikov. Pred nesrečo ga je policija zato skušala zaustaviti in preveriti, a ji to ni uspelo. V zadnjih mesecih se je povečalo število ljudi, ki nezakonito prečkajo turško-grško mejo. Številne med njimi tihotapci prevažajo v Solun, kjer se prebežniki prijavijo na policijskih postajah in zaprosijo za azil, še poroča AP."
http://www.rtvslo.si/svet/evropa/na-hrvaskem-za-skoraj-tretjino-vec-migrantov-kot-lani/468592,prebežnik,221,"
					11. oktober 2018 ob 21:49
					Zagreb - MMC RTV SLO, STA","
A. V.
",Na Hrvaškem za skoraj tretjino več migrantov kot lani,"Na Hrvaškem so v prvih devetih mesecih letošnjega leta zaznali 31 odstotkov več ilegalnih migrantov kot v enakem obdobju lani, je sporočila hrvaška vlada.
Kot so dodali, so v celotnem lanskem letu odkrili 4.808 nezakonitih prehodov meje, kar je bilo skoraj sedem odstotkov več kot leta 2016.
Lani največ prebežnikov iz Afganistana Generalni sekretar na hrvaškem ministrstvu za notranje zadeve Žarko Katić je med predstavitvijo poročila o lanskem izvajanju strategije o integriranem upravljanju meje povedal, da so lani ustavili največ ilegalnih migrantov iz Afganistana, ki jih je bilo 965. Sledijo državljani Kosova in Turčije.
Katić je tudi dejal, da se je konec lanskega leta odprla nova pot, po kateri so prebežniki prihajali na Hrvaško iz BiH-a. Povedal je, da je nova smer posledica kakovostnega nadzora hrvaške meje s Srbijo in Črno goro.
Po podatkih hrvaške policije so ilegalne migracije večinoma potekale po pešpoteh, migranti pa so se skrivali tudi v motornih vozilih in vagonih tovornih vlakov.
Porast kaznivih dejanj tihotapljenja ljudiKatić je izpostavil tudi vse večje dejavnosti tihotapcev ljudi. Lani so odkrili za 57 odstotkov več kaznivih dejanj tihotapljenja ljudi kot leto prej. Dodal je, da Hrvaška nadaljuje krepitev svojih administrativnih in tehničnih zmogljivosti pri nadzoru države meje, ki je tudi zunanja meja Evropske unije. Kot je izpostavil, pri reševanju problema nezakonitega priseljevanja kakovostno sodelujejo s sosednjimi državami pri izmenjavi informacij."
http://www.rtvslo.si/svet/evropa/madzarska-od-prihodnjega-tedna-bo-brezdomstvo-krsitev-ustave/468455,prebežnik,678,"
					10. oktober 2018 ob 18:04
					Budimpešta - MMC RTV SLO","
B. V.
",Madžarska: Od prihodnjega tedna bo brezdomstvo kršitev ustave,"Na Madžarskem bo od prihodnjega tedna brezdomstvo predstavljalo kršitev ustave, brezdomcem, ki ne bodo želeli v zavetišče, pa bo grozilo prisilno delo ali zapor.
Po novem bo brezdomcem na ulici, ki bodo zavračali nastanitev v zavetišču, grozilo sodelovanje v programih prisilnega dela ali zapor, poroča britanski Guardian. Lahko jim bodo tudi zasegli vse premoženje.
Brezdomci so v Budimpešti precej vidni, spijo v parkih in podhodih. Metodistični duhovnik in vodja zavetišč za brezdomce v glavnem mestu Gábor Iványi je dejal, da je število postelj v zavetiščih nezadostno. V enem izmed zavetišč, ki jih vodi, je v vsaki sobi več deset preprostih železnih postelj. Pozimi v zavetišču s 130 posteljami včasih gostijo tudi do 300 ljudi, zaradi česar so po tleh namestili vzmetnice.
Številni brezdomci pravijo, da so zavetišča zanje tako slaba, da so raje na ulici. ""Polna so uši, in ko jih dobiš, se jih je zelo težko znebiti,"" je dejal 47-letni Erik Jeczkel, ki je brezdomec in živi na ulici že 20 let. ""Policija me je večkrat pretepla. Na rokah imajo rokavice, da ne pustijo odrgnin. Skušajo te pregnati iz njihovega okrožja, da nisi več njihova težava,"" je dejal.
Aktivisti se bojijo, da bi bila lahko zaostritev odnosa do brezdomcev začetek politične kampanje desničarske vlade Viktorja Orbana proti tem ljudem. Njegova vlada je sicer opozarjala predvsem na domnevno grožnjo, ki naj bi jo za Madžarsko predstavljali begunci in migranti.
Po prebežnikih brezdomci?Iványi je dejal, da je ""vlada spoznala, da ne more neskončno igrati na karto prebežnikov, saj jih v državi ni"". Po njegovih besedah je vprašanje prebežnikov sicer lahko uporabno v nacionalnih kampanjah, na lokalni ravni pa potrebujejo ""novega grešnega kozla"".
Boj madžarske vlade zoper brezdomce poteka, odkar je Orban leta 2010 postal premier. Takrat je notranje ministrstvo mestnim oblastem olajšalo odstranitev brezdomcev z ulic, a je ustavno sodišče ukrep označilo za neustavnega.
Oblasti so zato spremenile ustavo. Sprememba je za nezakonitega označila življenje na ulici v bližini kulturnih in drugih pomembnih krajev, s čimer je postalo brezdomstvo tako rekoč nezakonito v velikem delu glavnega mesta.
Sociolog in aktivist na področju stanovanjskih pravic Bálint Misetics pravi, da poteka razprava o kriminalizaciji brezdomstva v številnih državah, a da se je le Madžarska tega lotila na ustavni ravni. Ustavna sprememba, ki bo začela veljati 15. oktobra, namreč izrecno prepoveduje brezdomstvo.
Tiskovni predstavnik vlade Zoltán Kovács medtem poudarja, da vlada namenja več denarja za vprašanje brezdomstva kot številne zahodnoevropske vlade. Po njegovih besedah je absurdno imenovati novo ureditev za brezsrčno. Za leto 2018 je vlada za oskrbo brezdomcev namenila 9,1 milijarde forintov oziroma 28 milijonov evrov, je dejal. ""Ne obstaja človekova pravica živeti na ulici, saj je ulica namenjena vsem. Zato so potrebna določena pravila,"" je dejal.
Župan: Brezdomci povzročajo gnusGuardian pri tem opozarja, da je diskurz glede brezdomstva v večjem delu povsem brez sočutja. Župan 10. okrožja Budimpešte Róbert Kovács je tako dejal, se brezdomci ""vedejo na način, ki je moteč za druge ljudi in ki onesnažuje ulice"". ""Zaradi njih je normalna uporaba javnih površin nemogoča in povzroča strah in gnus pri normalnih ljudeh,"" je dejal.
Iványi, ki je sicer krstil dva Orbanova otroka, a se je od premierja že zdavnaj odtujil, je vlado obtožil, da povsem napačno pristopa k težavi. ""V večini primerov brezdomstvo ni izbira. Kriminalizirati brezdomstvo je tako nesmiselno kot kriminalizirati biti bolan,"" je dejal.
Ob tem se številni brezdomci spopadajo z duševnimi težavami in odvisnostjo, drugi pa so postali brezdomci, ker niso mogli odplačevati hipotekarnih posojil.
Prenizka socialna pomočDolgotrajno brezdomni človek na Madžarskem prejme socialno pomoč 70 evrov na mesec, tisti, ki so vključeni v vladne programe dela, pa prejmejo 166 evrov, kar v Budimpešti ne zadostuje niti za najem sobe.
55-letna Ilona Faras je brezdomna od devetdesetih let. Včasih spi v zavetiščih, včasih pa na ulici. ""Večkrat sem delala kot čistilka v nakupovalnih središčih ali lokalih, a ko imam nekaj denarja, ga dam otrokom. Ne morem si privoščiti, da bi kar koli najela,"" je dejala.
Sociolog Misetics opozarja, da se brezdomstva ne da reševati z organi pregona. Ne da se rešiti tega vprašanja, če ni socialne varnosti, meni. ""Potrebni so socialni delavci, ne policisti,"" pojasnjuje."
http://www.rtvslo.si/svet/evropa/blizu-turcije-potonil-coln-s-prebezniki-devet-mrtvih-25-pogresanih/468442,prebežnik,233,"
					10. oktober 2018 ob 16:16
					Ankara - MMC RTV SLO, STA","
B. V.
","Blizu Turčije potonil čoln s prebežniki. Devet mrtvih, 25 pogrešanih.","Potem ko je čoln s prebežniki potonil ob zahodni obali Turčije, je umrlo devet ljudi, še 25 je pogrešanih, je sporočila turška obalna straža.
Za brodolom so oblasti izvedele, ko je Iračanka v mokrih oblačilih z rešilnim jopičem poiskala pomoč obalne straže v kraju Karaburun.
Obalna straža je dodala, da je plovilo potonilo ob obali pokrajine Izmir, potem ko je kmalu po izplutju vanj začela vdirati voda. Kot poroča Reuters, sicer ni znano, kam je čoln plul in od kod točno je prišel.
Nadaljuje se akcija iskanja in reševanja pogrešanih. Na čolnu naj bi bilo okoli 35 prebežnikov.
Leta 2015 je morje med Turčijo in Grčijo prečkalo na sto tisoče prebežnikov, nato pa je Ankara te ljudi začela zaustavljati v skladu s sporazumom z EU-jem.
V Turčiji trikrat več prebežnikov kot v EU-juTurčija je bila ena glavnih izhodiščnih točk za več kot milijon ljudi, ki so leta 2015 ozemlje EU-ja dosegli po morju. Med njimi so številni bežali pred vojno in revščino na Bližnjem vzhodu in v Afriki. V Turčiji je trenutno več kot tri milijone sirskih beguncev in do 300.000 Iračanov. Leta 2017 je po daljši in nevarnejši poti iz severne Afrike do Italije prišlo 172.301 prebežnik, kar je manj kot polovica števila ljudi, ki so na ta način prišli v Italijo leto prej. Leta 2016 je v to državo namreč prišlo 362.753 prebežnikov, leta 2015 pa celo 1,015.078, kažejo podatki ZN-a."
http://www.rtvslo.si/svet/nemcija-na-skrajnodesnicarskem-koncertu-poskodovani-policisti/468131,prebežnik,174,"
					7. oktober 2018 ob 17:16
					Berlin - MMC RTV SLO, STA","
K. S.
",Nemčija: Na skrajnodesničarskem koncertu poškodovani policisti,"Na rockovskem koncertu, ki so ga v soboto zvečer priredili skrajni desničarji v mestu Apolda na vzhodu Nemčije, je bilo poškodovanih osem policistov, v katere so obiskovalci metali steklenice in kamne.
Nihče ni utrpel resnejših poškodb.
Na koncertu, ki je potekal pod geslom ""Rock proti poplavi tujcev"", se je zbralo okoli 800 ljudi, pred prizoriščem pa je proti koncertu protestiralo okoli 500 ljudi.
Potem ko je izbruhnilo nasilje, so policisti kako uro po začetku koncert prekinili. Na dogodku so opazili vrsto kršitev, med drugim 22 primerov uporabe nacističnih simbolov.
V Nemčiji so se od leta 2015, ko se je v državo zgrnilo več kot milijon prebežnikov, okrepila skrajno desna gibanja. Desničarska stranka Alternativa za Nemčijo (AfD) se je celo uvrstila v zvezni parlament.
Visoka podpora AfDApolda leži v zvezni deželi Turingija, kjer je bilo lani organiziranih 59 skrajno desničarskih ali neonacističnih rockovskih koncertov, okoli 23 odstotkov tamkajšnjih volivcev pa podpira AfD.
Koncert bi moral sprva potekati v bližnjem mestu, a so ga v zadnjem trenutku tam prepovedali, zato so ga organizatorji preselili v Apoldo."
http://www.rtvslo.si/svet/italija-v-strahu-pred-vracanjem-prebeznikov-zagrozila-z-zaprtjem-letalisc/468126,prebežnik,226,"
					7. oktober 2018 ob 16:10
					Rim,München - MMC RTV SLO, STA","
K. S.
",Italija v strahu pred vračanjem prebežnikov zagrozila z zaprtjem letališč,"Po novici, da naj bi Nemčija v Italijo poslala skupino zavrnjenih prebežnikov, je italijanski notranji minister Matteo Salvini zagrozil z zaprtjem letališč.
""Če kdo, v Berlinu ali Bruslju, načrtuje, da bo tu odvrgel desetine prebežnikov z nepooblaščenih čarterjev, se mora zavedati, da nima in ne bo imel na voljo nobenega letališča,"" je dejal.
Uslužbenci na letališču v Münchnu so povedali, da bavarske deželne oblasti v prihodnjih dneh načrtujejo prvo večjo deportacijo prebežnikov, ki so se v EU prvič registrirali v Italiji.
V to državo naj bi jih vrnili s čarterskimi leti v spremstvu bavarske policije.
Bavarsko notranje ministrstvo te informacije ni niti potrdilo niti zanikalo. ""Zapiramo letališča, tako kot smo že zaprli pristanišča,"" je na to s tvitom odgovoril Salvini.
Ostra protipriseljenska politikaNova populistična vlada v Italiji je zavzela ostro politiko do priseljencev. Odločno nasprotuje dublinski uredbi, po kateri morajo prosilci za azil vložiti prošnjo za azil v prvi članici EU-ja, v kateri vstopijo v povezavo.
Zaradi tega je veliko breme prebežnikov in beguncev na sredozemskih državah, čeprav je njihov končni cilj navadno Nemčija.
Oblasti na Bavarskem, kjer bodo prihodnji teden deželne volitve, se zavzemajo za ostrejšo politiko do prebežnikv kot osrednja vlada v Berlinu.
Med drugim se zavzemajo za krepitev nadzora na mejah in vzpostavitev lastnega azilnega urada, s čimer bi lahko pospešili deportacijo prebežnikov, ki jim je bila zavrnjena prošnja za azil v Nemčiji."
http://www.rtvslo.si/svet/evropa/svet-evrope-od-hrvaske-policije-zahteva-ustavitev-nasilja-nad-prebezniki/467960,prebežnik,475,"
					5. oktober 2018 ob 13:39
					Zagreb - MMC RTV SLO, STA","
T. J.
",Svet Evrope od hrvaške policije zahteva ustavitev nasilja nad prebežniki,"Svet Evrope Hrvaško poziva, naj ustavi policijsko nasilje nad prosilci za azil in drugimi prebežniki. Na nezakonito ravnanje hrvaških policistov ob meji že dlje časa opozarjajo različne nevladne organizacije.
Komisarka za človekove pravice Sveta Evrope Dunja Mijatović je v pismu z datumom 20. septembra pozvala hrvaškega premierja Andreja Plenkovića, naj Hrvaška začne nujne, učinkovite in neodvisne preiskave o vseh znanih primerih kolektivnega izgona ilegalnih migrantov v Bosno in Hercegovino ter Srbijo. Prav tako zahteva preiskavo vseh navedb o policijskem nasilju nad prebežniki, celo nad otroki in nosečnicami, ki so med družbeno najbolj ranljivimi skupinami. Preiskavo je zahtevala tudi v vseh primerih navedb o domnevnih kaznivih dejanjih policistov, ki naj bi prebežnikom jemali osebne stvari.
Mijatovićeva je pozvala hrvaške oblasti, naj preprečijo in ustavijo tovrstno ravnanje policistov ter naj zagotovijo pošten in učinkovit postopek preverjanja pravice do azila, so objavili na spletni strani mednarodne organizacije, ki skrbi za krepitev demokracije, zaščito človekovih pravic in vladavino prava na stari celini. Svet Evrope je za zdaj najvišja mednarodna organizacija, ki je opozorila Plenkovića, da mora biti upravljanje migracij v skladu z vladavino prava in obvezujočimi mednarodnimi pravnimi načeli.
Mijatovićeva se v pismu med drugim sklicuje na podatke Visokega komisariata Združenih narodov za begunce (UNHCR), da je Hrvaška od začetka leta kolektivno izgnala 2.500 prebežnikov. Približno 1.500 izgnanih je prijavilo, da niso imeli možnosti vložiti prošnje za azil, 700 pa se jih je pritožilo, da so jih hrvaški policisti pretepli ter jim odvzeli denar in mobilne telefone. Na sistematično nasilje hrvaških policistov do prebežnikov je v svojem poročilu za leto 2017 opozorila tudi hrvaška varuhinja človekovih pravic Lora Vidović, a se v Banskih dvorih na to niso odzvali.
Hrvaška očitke vztrajno zavračaHrvaška policija sicer vztrajno zavrača vse navedbe o neprofesionalnem ravnanju njenih pripadnikov ob meji z BiH-om in Srbijo, ki je hkrati tudi zunanja meja Evropske unije. Trdijo, da ravnajo v skladu s hrvaškimi in schengenskimi zakoni. Iz hrvaškega notranjega ministrstva so v sporočilu za javnost zavrnili vse navedbe Sveta Evrope. Zapisali so, da je hrvaški notranji minister Davor Božinović 3. oktobra poslal Mijatovićevi podroben odgovor o postopkih hrvaške obmejne policije.
Poudarili so, da od sredine lanskega leta na svojih mejah izvajajo okrepljene ukrepe zavračanja prebežnikov, ki so v skladu tudi s schengenskimi pravili. Od 18. julija nadzirajo kopensko mejo z BiH in morsko mejo s Črno goro tudi s Frontexovimi letali, so izpostavili. Trdijo, da niso ugotovili nobenega primera, da bi hrvaški policisti uporabili silo nad prebežniki ali storili kaznivo dejanja tatvine v škodo državljanov tretjih držav.
""Vse prijave nevladnih organizacij in drugih organizacij o domnevni uporabi policijske sile do prebežnikov so preverjene v okviru možnosti, glede na to, da praviloma ni dovolj konkretnih podatkov, ki so potrebni za kriminalistično preiskavo,"" so navedli. Pojasnjujejo, da so prebežniki obtožili hrvaške policiste z namenom, da bi znova vstopili na Hrvaško in nadaljevali svojo pot proti državam, v katere so namenjeni."
http://www.rtvslo.si/svet/evropa/aquarius-vplul-v-marseille-pod-cigavo-zastavo-bo-plul-v-prihodnje-ni-jasno/467892,prebežnik,359,"
					4. oktober 2018 ob 17:53
					Marseille/Rim - MMC RTV SLO, STA","
K. T.
","Aquarius vplul v Marseille, pod čigavo zastavo bo plul v prihodnje, ni jasno","Ladja Aquarius, ki rešuje prebežnike v osrednjem delu Sredozemskega morja, je vplula v Marseille, njena nadaljnja usoda pa zaradi vse večjega nasprotovanja evropskih vlad do reševalnih operacij nevladnih organizacij ostaja negotova.
Druge humanitarne organizacije so medtem v osrednji del Sredozemskega morja poslale že nove reševalne ladje. Nemška nevladna organizacija Sea-Watch je tako sporočila, da so v osrednji del Sredozemskega morja napotile 37 metrov dolgo MareJonio, ki pluje pod italijansko zastavo, nadzorovala pa bo prebežniško pot med Libijo in Italijo.
Na tem območju Sredozemskega morja se je sicer po zaostritvi politike Italije, ki je prepovedala vplutje ladij v italijanska pristanišča, število ladij precej zmanjšalo, po najnovejših informacijah pa se to spreminja. Španska organizacija Proactiva Open Arms je tako v soboto sporočila, da bodo njene ladje obnovile reševalne operacije, v Sredozemsko morje se je tako že vrnila njena ladja Astral.
Aquarius, ladja francoske organizacije SOS Meditarranee, je pred kratkim rešil 58 prebežnikov blizu libijske obale, po večdnevnem čakanju na morju – sprva jih ni želela sprejeta nobena država – pa jih je potem sprejelo več držav članic EU-ja.
Panama je sprožila postopek za odvzem registracijeTežava za delovanje Aquariusa predstavlja tudi objava Paname, ki je pred dnevi sporočila, da je sprožila postopek za odvzem registracije Aquariusu, zaradi česar ladja ne bo več mogla pluti, razen če se bo lahko registrirala v kaki drugi državi. SOS Mediterranee je danes izrazila upanje, da si bo Panama premislila, in evropske države pozvala, naj ji omogočijo nadaljevanje reševanja. V humanitarni organizaciji so v soboto pozvali k protestom v Franciji in drugod po Evropi, Italiji pa očitajo, da pritiska na države, da ne bi registrirale Aquariusa. Italijanski notranji minister Matteo Salvini je te navedbe že zanikal. Je pa, kot je razvidno iz sporočila tiskovnega predstavnika francoske vlade, jasno, da Aquarius ne bo plul pod francosko zastavo. Benjamin Griveaux je poudaril, da zastopajo jasno stališče, da so za meje pristojne države in nihče drug.
Podatki Mednarodne organizacije za migracije kažejo, da je na nevarni poti čez osrednji del Sredozemskega morja letos umrlo že 1.260 prebežnikov, kar je veliko več kot v enakem obdobju lani – glede na to, da je število ljudi, ki skušajo doseči Evropo, trikrat manjše."
http://www.rtvslo.si/svet/evropa/34-prebeznikov-umrlo-pri-obali-maroka-pristojnim-sluzbam-ocitajo-zapoznelo-ukrepanje/467772,prebežnik,416,"
					3. oktober 2018 ob 17:02
					Rabat - MMC RTV SLO, Reuters, STA","
J. R.
",34 prebežnikov umrlo pri obali Maroka. Pristojnim službam očitajo zapoznelo ukrepanje.,"V nesreči čolna s prebežniki pri maroški obali je v torek umrlo najmanj 34 ljudi. Reševalne službe so rešile 26 ljudi, vendar jim španski nevladniki očitajo, da so za ukrepanje porabili kar 24 ur.
""Čoln je s 60 ljudmi na krovu izplul v nedeljo. Vsaj 34 ljudi se je utopilo, videti pa je, da je preživelo 26 ljudi,"" je sporočila Mednarodna organizacija za migracije (IOM). Podatek so dobili od maroške mornarice in španske nevladne organizacije Caminando Fronteras (Hodeče meje), je dodal tiskovni predstavnik IOM-a Joel Millman.
V ponedeljek zjutraj je z ustanoviteljico Caminando Fronterasa kontaktirala španska obalna straža, saj niso razumeli kapitana plovila. ""Klicali so na pomoč, ker je bil njihov napihljivi čoln poškodovan,"" je nato za Reuters dejala ustanoviteljica organizacije Helena Maleno.
""Klicali so na pomoč zadnjih 24 ur, vendar smo jih pustili umreti počasi,"" je v torek zapisala na Twitterju in okrivila tako Španijo kot Maroko, ki po njenem mnenju močno sodelujeta pri razbijanju mrež tihotapcev ljudi, vendar ne storita dovolj za reševanje življenj na morju.
Maroško notranje ministrstvo navaja nižje številke, po njihovih podatkih je umrlo 11 ljudi, rešenih pa naj bi bilo 31. Vsi potniki na krovu so iz podsaharske Afrike, organizator nevarnega prečkanja Sredozemskega morja pa je Malijec, je še sporočilo maroško ministrstvo.
Maroko zavrača centre za prebežnikeMaroko je medtem znova zavrnil načrt Evropske unije za begunske centre v tej državi. Maroški zunanji minister Naser Bourita je spet poudaril, da Maroko ni pripravljen nuditi ozemlja za vzpostavitev t. i. regionalnih platform za izkrcavanje prebežnikov, ki jih v več državah Severne Afrike načrtuje EU. ""Maroko je splošno proti vsem oblikam centrov,"" je dejal za današnji izvod nemškega časnika Die Welt.
""Preveč preprosto je reči, da je to priložnost za Maroko,"" je v pisnem odgovoru na vprašanje časnika odgovoril Bourita. Zapisal je še, da so tovrstni centri ""kontraproduktivni"", in dodal, da denarne ponudbe ne bodo spremenile njegovega mišljenja. ""To je ključen del naše migrantske politike in nacionalne suverenosti,"" je še zapisal.
Evropska unija je konec junija na vrhu sklenila dogovor o vzpostavitvi prebežniških centrov zunaj Unije. Med primerne kandidate so poleg Maroka uvrstili tudi Tunizijo, Alžirijo, Libijo in Egipt, vendar te države do zdaj še niso privolile v tovrstno sodelovanje.
Največ prečkanj med Marokom in ŠpanijoV zadnjem času prebežniki na poti iz Afrike v Evropo Sredozemsko morje najpogosteje poskusijo prečkati med Marokom in Španijo, poroča Al Džazira. Do 10. septembra letos je 34.994 ljudi opravilo nevarno potovanje. Morje je med Libijo in Italijo prečkalo 20.210 prebežnikov, med Turčijo in Grčijo pa 20.827 prebežnikov."
http://www.rtvslo.si/svet/evropa/aretirali-sest-clanov-skupine-revolucija-chemnitz/467587,prebežnik,306,"
					1. oktober 2018 ob 21:00
					Chemnitz - MMC RTV SLO, STA","
A. V.
",Aretirali šest članov skupine Revolucija Chemnitz,"V Nemčiji so aretirali šest moških, starih od 20 do 31 let, ki so obtoženi, da so člani skrajno desne militantne skupine Revolucija Chemnitz, katere cilj je spodkopavanje demokracije, poroča BBC.
Tožilci trdijo, da so moški načrtovali napade na tujce, politike in novinarje. Pet od sedmih članov skupine je že 14. septembra v Chemnitzu sodelovalo pri skupinskem napadu na več tujcev, ki so jih poškodovali. Takrat so aretirali 15 moških, med njimi tudi Christiana K., ki naj bi bil vodja skupine, in je ostal v preiskovalnem priporu.
Preprečili napad za dan nemške enotnostiOblasti sumijo, da je bil to testni napad. Nov napad je skupina nameravala izvesti 3. oktobra, ko v Nemčiji praznujejo dan nemške enotnosti. V okviru priprav na napad so si moški skušali priskrbeti polavtomatsko strelno orožje, a so preiskovalci to preprečili in jih aretirali. Po dozdajšnjih ugotovitvah so aretirani pripadniki huliganske, skinheadovske in neonacistične scene na območju Chemnitza v vzhodni Nemčiji.
V Chemnitzu so konec avgusta in na začetku septembra potekali protesti skrajne desnice proti tujcem, potem ko je bil tam zaboden 35-letni nemški državljan kubanskega rodu. Dejanja so osumljeni trije prosilci za azil. Na nasilnih protestih so se skrajni desničarji spopadli z njihovimi nasprotniki, ki so prav tako protestirali.
Globok razkol v nemški družbiProtesti so razkrili globoko delitev v nemški družbi, ki je nastala, potem ko je nemška kanclerka Angela Merkel leta 2015 sprejela odločitev, da v državo sprejme več kot milijon, večinoma muslimanskih, prebežnikov z Bližnjega vzhoda, poroča BBC. Nemčija je sicer v zadnjem letu precej omejila sprejem prosilcev za azil.
AfD in Pegida v Chemnitzu močna Chemnitz na Saškem je regija, kjer sta protipriseljenska stranka Alternativa za Nemčijo (AfD) in gibanje Pegida še posebej močna. AfD se je na zveznih volitvah volitvah leta 2017 z 12,6 odstotka prvič prebil v parlament, kjer je še naprej oster kritik migrantske politike kanclerke Merklove."
http://www.rtvslo.si/svet/azija-z-oceanijo/manj-prebegov-iz-severne-v-juzno-korejo-pod-kim-dzong-unom/467476,prebežnik,243,"
					30. september 2018 ob 21:46
					Seul - MMC RTV SLO","
J. R.
",Manj prebegov iz Severne v Južno Korejo pod Kim Džong Unom,"Število ljudi, ki iz Severne Koreje prebegnejo v južno sosedo, se je v sedmih letih vodenja Kim Džong Una zmanjšalo, domnevno zaradi strožjega mejnega nadzora.
Južnokorejski poslanec Park Byeong-seug je razkril podatke ministrstva za združevanje obeh Korej, da so lani zaznali 1.127 prebegov, kar je precej manj kot 2.706 prebegov iz leta 2011, ko se je na oblast povzpel Kim Džong Un. Park je med glavne dejavnike te spremembe uvrstil strožji mejni nadzor in podražitev ""storitev"" tihotapcev ljudi, poroča BBC.
Večina prebežnikov sčasoma dobi južnokorejsko državljanstvo. Od sklenjenega premirja med Korejama leta 1953 je mejo nezakonito prečkalo več kot 30.000 ljudi, navaja Seul.
Večina pobegov čez KitajskoVečina jih iz države pobegne čez Kitajsko, s katero imata državi najdaljšo mejo, ki jo je tudi lažje prečkati kot demitalirizirano med obema Korejama. Kitajska vstop Severnih Korejcev večinoma obravnava kot nezakonit in jih večkrat vrne v državo.
Pjongjang navedb južnokorejskega ministrstva ni komentiral. Odnosi med Severno in Južno Korejo, ki sta tehnično gledano še vedno v vojni, saj sta leta 1953 vojno prekinili s premirjem, so se v zadnjih mesecih izboljšali.
Pogovori o razoroževanju zastaliVoditelja Kim Džong Un in Mun Dže In sta se letos tudi sešla na meji med državama, kjer sta sprožila pogovore o jedrski razorožitvi Severne Koreje, ki pa je v zadnjem času zastala. V soboto je severnokorejski zunanji minister Ri Yong-ho ameriške sankcije okrivil za pomanjkanje napredka in poudaril, da se brez zaupanja med ZDA in Severno Korejo ta ne bo razorožila."
http://www.rtvslo.si/svet/evropa/reseni-prebezniki-z-ladje-aquarius-2-so-se-izkrcali-na-malti/467438,prebežnik,321,"
					30. september 2018 ob 14:53
					Valletta - MMC RTV SLO, STA","
K. Št.
",Rešeni prebežniki z ladje Aquarius 2 so se izkrcali na Malti,"Prebežnike z ladje Aquarius 2 so po več dneh le premestili na ladjo malteške obalne straže, kjer jih bodo z Malte z letali prepeljali v države, ki so jim obljubile zatočišče.
58 prebežnikov, med njimi 18 otrok in 17 žensk, so skupaj s psičko pred obalo Libije rešili med 20. in 23. septembrom, a se je znova zataknilo, kje bi lahko ladja pristala. Francija, Španija, Nemčija in Portugalska so privolile, da bodo sprejele prebežnike, Malta pa se je strinjala, da pomaga pri njihovi premestitvi.
Ladja, ki jo upravljata nevladni organizaciji SOS Mediterranee in Zdravniki brez meja, je že od torka čakala v mednarodnih vodah v bližini Malte, a se je premestitev prebežnikov zaradi slabega vremena zavlekla.
Aquarius 2 je še zadnja reševalna ladja nevladnih organizacij, ki je dejavna v Sredozemskem morju, potem ko je Italija prepovedala vplutje zasebnih ladij z rešenimi prebežniki. Španska nevladna organizacija Proactiva Open Arms pa je v soboto po Twitterju sporočila, da se bo znova podala v Sredozemsko morje, kjer bo reševala prebežnike med Italijo in Libijo.
Panama želi ladjo izbrisati iz svojega registraAquarius 2 bo po izkrcanju ljudi, rešenih ob libijski obali, odplul proti pristanišču v Marseillu v Franciji, kjer bodo uredili njegov status. Panama je namreč pred dnevi sprožila postopek za izbris ladje iz svojega ladijskega registra. Kot so pojasnili, obstajajo navedbe, da je ladja kršila mednarodne pravne predpise v povezavi s prebežniki. Na potezo so se človekoljubne organizacije odzvale z ogorčenjem in pozvale članice Evropske unije, naj ukrepajo.
Italijanski notranji minister Matteo Salvini zanika, da se je Panama za začetek postopka o izbrisu odločila zaradi pritiskov Italije. Salvini namreč vse od nastopa nove italijanske vlade junija letos zagovarja ničelno toleranco do prebežnikov, ki skušajo s čolni doseči italijansko obalo. Italijanska desna populistična vlada je v ponedeljek tudi soglasno sprejela predlog nove strožje zakonodaje za boj proti nezakonitim migracijam, ki bo med drugim omogočil hitrejši izgon prosilcev za azil in lažji odvzem italijanskega državljanstva prebežnikom."
http://www.rtvslo.si/slovenija/poklukar-v-beli-krajini-policija-je-pripravljena-na-okrepitev-nezakonitih-prehodov-meje/467328,prebežnik,267,"
					28. september 2018 ob 19:44,zadnji poseg: 28. september 2018 ob 20:40
					Črnomelj - MMC RTV SLO, STA","
La. Da.
",Poklukar v Beli krajini: Policija je pripravljena na okrepitev nezakonitih prehodov meje,"Minister za notranje zadeve Boštjan Poklukar je obiskal Belo krajino, kjer je domačinom dejal, da ograja za zdaj ostaja, povedal pa je tudi, da je policija pripravljena na morebitno okrepitev nezakonitih prehodov južne meje.
Po podatkih Policijske uprave Novo mesto je Kolpo letos oz. do četrtka nezakonito prečkalo 2400 prebežnikov, zato se je notranji minister Boštjan Poklukar skupaj s predstavniki policije v Črnomlju sestal s predstavniki belokranjskih občin in lokalne skupnosti. Dejal je, da policija ob meji s Hrvaško svoje naloge opravlja v skladu s svojimi načrti, zakonito, strokovno in skladno s pooblastili. Poudaril pa je, da je policija pripravljena tudi na morebitno okrepitev nezakonitih prehodov preko Kolpe, a da je stanje ob meji za zdaj obvladljivo.
Ograja ostaja, ponekod jo bodo še okrepiliPoklukar se je v Beli krajini seznanil s težavami obmejnih prebivalcev zaradi nezakonitih prehajanj meje, prisotnim pa je z ekipo odgovarjal tudi na določena konkretna vprašanja glede varnosti, ograje na meji in težav, ki jih ta povzroča območnemu turizmu. Poklukar je za najbolj izpostavljena mesta ob Kolpi napovedal tudi zaščito meje z dodatnimi tehničnimi ovirami oziroma s panelnimi ograjami. Obmejna ograja kot potreben ukrep ob meji, ki ga je uvedla prejšnja vlada, še ostaja, je dejal.
Ni razlogov za preplahKot je povedala črnomaljska županja Mojca Čemas Stjepanovič, dodatno ograjo že postavljajo na izpostavljenih mestih od viniškega mlina proti izviru Kolpe. Sicer pa je ocenila, da so ministrova zagotovila zavrnila različne dezinformacije in strah glede prebežnikov na območju črnomaljske občine in širše Bele krajine. Policija po njenih besedah stanje ob meji obvladuje. ""Za zdaj je varnost zagotovljena in ni razlogov za preplah,"" je še ocenila."
http://www.rtvslo.si/kultura/razstave/priseljenstvo-policijsko-nasilje-identiteta-spola-najbolj-politicna-turnerjeva-razstava-doslej/467062,prebežnik,473,"
					26. september 2018 ob 15:03
					London - MMC RTV SLO, STA","
A. J.
","Priseljenstvo, policijsko nasilje, identiteta spola - najbolj politična Turnerjeva razstava doslej","V galeriji Tate je tradicionalna vsakoletna razstava nominirancev za Turnerjevo nagrado. Letošnja postavitev je prva, ki vključuje izključno videoposnetke – obenem pa je to najbolj politična razstava Turnerjevih finalistov v zgodovini.
Za Turnerjevo nagrado so nominirani umetniki, ki se ukvarjajo s perečimi političnimi in družbenimi vprašanji današnjega časa. Filmi načenjajo teme, kot so policijsko nasilje, rasizem, priseljenstvo, zlorabe človekovih pravic in identiteta spola.
Štirje nominirani umetniki se ukvarjajo z resnimi in političnimi temami, a za kanec humorja je še vedno prostor, je na predstavitvi poudaril direktor galerije Alex Farquharson, pri tem pa izpostavil film Tripoli Cancelled, ki ga predstavlja Naeem Mohaiemen. Zgodba spremlja vsakodnevno rutino moškega, ki desetletje preživi na zapuščenem letališču. Po besedah direktorja Tate Britaina prikazuje ""noro kafkovsko birokratsko nočno moro, ki je smešna in absurdna"".
Žirija je ob razglasitvi nominirancev v aprilu zapisala, da v Londonu rojeni Mohaiemen, ki je odraščal v Bangladešu, ustvarja filme, ki prek turbulentnih obdobij zgodovine raziskujejo zapuščino kolonializma, narodno identiteto, levo usmerjene politike in migracije.
Arhitekturni ""forenziki"" o trpljenju beduinov v IzraeluZa nagrado je nominirana tudi skupina, ki ne postavlja pod vprašaj le, kaj vse je lahko umetnost, ampak tudi, kdo vse je lahko umetnik. To je raziskovalna skupina Forensic Architecture, usidrana na Univerzi v Londonu, ki združuje arhitekte, filmarje, arheologe, preiskovalne novinarje, odvetnike in znanstvenike v raziskovanju mednarodnega kriminala in krivic.
Skupina je na ogled postavila svoje raziskovalno delo beduinskega vprašanja v pokrajini Naqab (hebrejsko Negev) na jugu Izraela, kjer so beduini žrtve sistematične diskriminacije države. Opozorili bodo na dogodke z dne 18. januarja 2017, ko so policisti poskušali izprazniti neznano vas v pokrajini in pri tem ubili dva človeka.
Forensic Architecture je leta 2011 ustanovil izraelski aktivist in arhitekt Eyal Weizman. Organizacija je med drugim v 3D-tehniki poustvarila zloglasni vojaški zapor Saydnaya, ki leži 25 kilometrov severno od Damaska in ga uporablja režim Bašarja Al Asada. Pred leti so rekonstruirali tudi bombni napad na Gazo, gvatemalski genocid nad skupnostjo Ixil iz obdobja 1978–1984 in iz leta 2011 potopitev čolna v Sredozemskem morju s 63 prebežniki na krovu.
Med nominiranci sta še Škotinja Charlotte Prodger in Londončan novozelandskih korenin Luke Willis Thompson.
Charlotte Prodger, ki živi in dela v Glasgowu, je nominirana za videa, v katerih po besedah žirije raziskuje ""identitetno politiko, zlasti s queerperspektive"".
Thompson pa je žirijo prepričal z nemim črno-belim filmskim portretom Diamond Reynolds. Tako je ime zaročenki Philanda Castila, ki ga je julija 2016 med vožnjo ustavil policist in nanj začel streljati. Takoj po streljanju, v katerem je Castile umrl, je posnela dogajanje in ga v živo prenašala na Facebooku.
Turnerjeva nagrada, poimenovana po angleškem slikarju J. M. W. Turnerju, je namenjena britanskim umetnikom za najboljšo predstavitev ali izstopajočo razstavo v zadnjem letu. Zmagovalec prejme 25.000 funtov, drugi nominiranci pa vsak po 5.000 funtov.
Razstava Turnerjevih nominirancev bo na ogled do 6. januarja, letošnji zmagovalec pa bo znan 4. decembra."
http://www.rtvslo.si/svet/evropa/prebeznike-z-ladje-aquarius-2-bodo-sprejele-francija-spanija-nemcija-in-portugalska/466911,prebežnik,342,"
					25. september 2018 ob 10:41,zadnji poseg: 25. september 2018 ob 20:26
					Pariz - MMC RTV SLO, Reuters","
A. P. J., J. R.
","Prebežnike z ladje Aquarius 2 bodo sprejele Francija, Španija, Nemčija in Portugalska","58 prebežnikov z ladje Aquarius 2 bodo najprej prepeljali na Malto, nato pa jih bo 18 sprejela Francija, po 15 Nemčija in Španija ter deset Portugalska.
Najprej bodo prebežnike, med njimi 17 žensk in 18 otrok, v mednarodnih vodah izkrcali na patruljni čoln in prepeljali na Malto, od koder jih bodo poslali v omenjene štiri države Evropske unije. ""Operacija bo izvedena takoj, ko bo to logistično izvedljivo,"" je sporočila malteška vlada.
""Malta in Francija sta ponovno združili moči za reševanje migrantskega zastoja. S predsednikom Emmanuelom Macronom in drugimi voditelji želimo pokazati, da je večstranski pristop mogoč,"" je tvitnil malteški premier Joseph Muscat.
Francija je predtem zavrnila možnost, da bi rešene prebežnike prepeljali v pristanišče v francoskem Marseillu. Finančni minister Bruno le Maire je sporočil, da se morajo ladje po evropskem pomorskem pravu zasidrati v najbližjem pristanišču glede na svoj položaj in da Marseille temu merilu ne ustreza. Acquarius 2 trenutno stoji ob malteški obali.
Panama želi ladjo izbrisati iz svojega registraAquarius 2 bo po izkrcanju ljudi, rešenih ob libijski obali, odplul proti pristanišču v Marseillu v Franciji, kjer bodo uredili njegov status. Panama je namreč pred dnevi sprožila postopek za izbris ladje iz svojega ladijskega registra. Kot so pojasnili, obstajajo navedbe, da je ladja kršila mednarodne pravne predpise v povezavi s prebežniki. Na potezo so se človekoljubne organizacije odzvale z ogorčenjem in pozvale članice Evropske unije, naj ukrepajo.
Italijanski notranji minister Matteo Salvini zanika, da se je Panama za začetek postopka o izbrisu odločila zaradi pritiskov Italije. Salvini namreč vse od nastopa nove italijanske vlade junija letos zagovarja ničelno toleranco do prebežnikov, ki skušajo s čolni doseči italijansko obalo.
Italijanska desna populistična vlada je v ponedeljek tudi soglasno sprejela predlog nove, strožje zakonodaje za boj proti nezakonitim migracijam, ki bo med drugim omogočil hitrejši izgon prosilcev za azil in lažji odvzem italijanskega državljanstva prebežnikom.
V prvem letošnjem četrtletju je Italija po podatkih raziskovalnega centra za migracije Fondazione ISMU obravnavala 23.000 prošenj za azil. Od tega so jih 61 odstotkov zavrnili, 21 odstotkom prosilcev so dali humanitarno zaščito, status begunca pa šestim odstotkom."
http://www.rtvslo.si/svet/evropa/sarajevo-policija-med-operativno-akcijo-prebeznikov-odkrila-orozje/466832,prebežnik,127,"
					24. september 2018 ob 12:57
					Banjaluka - MMC RTV SLO, STA","
K. Št.
",Sarajevo: policija med operativno akcijo prebežnikov odkrila orožje,"Sarajevska policija je med operacijo v nedeljo zvečer aretirala prebežnika, državljana Alžirije in Sirije, ki sta poskušala pobegniti. Med preiskavo stanovanja so odkrili orožje.
Policija je po poročanju hrvaške tiskovne agencije Hina potrdila, da so med preiskavo stanovanja, v katerem so bivali prebežniki, in sosednjega prostora odkrili orožje: puško, štiri pištole, dušilec ter več sto nabojev različnih velikosti.
Del orožja je bil po neuradnih informacijah skrit v stanovanju, določena količina pa zakopana ali odvržena.
Prebežniki ne želijo ostatiMinister za varnost BiH-a Dragan Mektić je v Banjaluki dejal, da se je število nezakonitih prebežnikov v BiH-u ""bistveno zmanjšalo"". Dodal je, da večina tistih, ki pridejo, ne želi ostati.
Po njegovih navedbah so v BiH-u do zdaj evidentirali 14.969 prebežnikov, med katerimi jih je prošnjo za azil vložilo 399."
http://www.rtvslo.si/svet/evropa/kdo-se-zeli-znebiti-resevalne-ladje-aquarius-panama-sprozila-njen-izbris-iz-registra/466821,prebežnik,347,"
					24. september 2018 ob 11:47,zadnji poseg: 24. september 2018 ob 12:17
					Rim,Pariz - MMC RTV SLO, Reuters, STA","
K. Št.
","Kdo se želi ""znebiti"" reševalne ladje Aquarius? Panama sprožila njen izbris iz registra.","Panama je sprožila postopek za odvzem registracije edini preostali nevladni reševalni ladji Aquarius 2, ki sodeluje pri reševanju prebežnikov iz Sredozemskega morja.
""Napoved obsoja na stotine moških, žensk in otrok, ki se v obupu poskušajo zateči na varno, na grob v morju,"" so zapisali na Twitterju Zdravniki brez meja. Organizacija SOS Mediterranea, ki upravlja ladjo, sumi, da za ukrepom stoji italijanska politika, zato je vlade držav članic Evropske unije že pozvala, naj posredujejo v korist Aquariusa, poroča nemška tiskovna agencija DPA.
Aquarius 2 je še v nedeljo pred obalo Libije iz Sredozemskega morja rešila več prebežnikov, za zdaj ni znano, kam jih bo lahko odpeljala.
Zahteva po izbrisu ladje iz registraPristojne panamske oblasti so konec prejšnjega tedna sprožile postopek za izbris ladje Aquarius 2, nekoč imenovane Aquarius, iz panamskega ladijskega registra. Kot so pojasnili v Panami, obstajajo navedbe, da je ladja kršila mednarodne pravne predpise v povezavi s prebežniki.
Najpomembnejše pritožbe so prišle od italijanskih oblasti, ki navajajo, da se je kapitan ladje upiral, da bi prebežnike odpeljal tja, od koder so prišli. Italijanski notranji minister Matteo Salvini je zanikal, da naj bi Italija pritiskala na Panamo. Kot je znano, Salvini vse od nastopa nove italijanske vlade junija letos vodi politiko ničelne tolerance do prebežnikov, ki želijo s čolni nezakonito doseči italijansko obalo, in si prizadeva kazensko ovadbo vseh tistih, ki prispevajo k nezakonitim migracijam. Salvini sicer zanika, da bi kakor koli pritiskal na Panamo. ""Ne poznam niti njene klicne številke,"" je dejal.
Ladja Aquarius zanetila diplomatski sporLadja Aquarius 2 je bila jedro spora letos poleti, ko se je med Italijo in Francijo zanetil diplomatski spor, saj je Italija zavrnila omenjeno ladjo z rešenimi prebežniki, nato pa še Malta – državi druga drugo obtožujeta, da ne dosegata svojih humanitarnih zavez in zavez v okviru EU-ja.
V prepir je posegla Španija, ki je dejala, da bo ladji Aquarius dovolila vplutje. Francija, ki je medtem Rim razjezila z izjavo, da je odločitev o zavrnitvi ladje neodgovorna, je nato ponudila sprejetje prebežnikov, ki izpolnjujejo pogoje za dodelitev azila. Ponudbo Pariza o prevzemu prebežnikov so prevzele še Nemčija, Luksemburg in Portugalska."
http://www.rtvslo.si/svet/afrika/trumpovo-idejo-o-zidu-v-sahari-ze-udejanjil-maroko/466685,prebežnik,350,"
					22. september 2018 ob 11:50
					Elajun - MMC RTV SLO","
B. V.
",Trumpovo idejo o zidu v Sahari že udejanjil Maroko,"Po nedavnem predlogu ameriškega predsednika Donalda Trumpa Španiji, naj zgradi zid v saharski puščavi, mediji spominjajo, da je Maroko zid v Sahari že postavil, in sicer okoli ozemlja Zahodne Sahare pod njegovo zasedbo.
Maroko je po zasedbi ozemlja Zahodne Sahare v sedemdesetih letih 20. stoletja in v vojni z zahodnosaharskim osvobodilnim gibanjem Polisario zahodni del zasedenega ozemlja ob Atlantskem oceanu, bogat s surovinami, obdal z 2.700 kilometrov dolgim zidom v obliki ogromnega peščenega nasipa, ob katerem je postavil več milijonov min.
Namen zidu, na katerem je razporejenih več kot 100.000 maroških vojakov, je Zahodnosaharcem na osvobojenem vzhodnem delu Zahodne Sahare in v begunskih taboriščih na jugozahodu Alžirije onemogočiti dostop do zasedenega ozemlja, kjer so naravna bogastva (med drugim fosfati, ribe, uran), ki jih izkorišča Maroko.
Poglejte:
INTERAKTIVNO: 40 let trpljenja in hrepenenja po samostojni Zahodni Sahari
""Ko Trump pravi, da bi morali zgraditi zid v Sahari, poglejte učinek zidu v Zahodni Sahari,"" je po poročanju Guardiana dejal pravni zastopnik gibanja Polisario Manuel Devers, ki poudarja, da predstavlja minsko polje ob zidu eno od najhuje z minami onesnaženih območij na svetu.
""Severna Afrika ne potrebuje zidu, potrebuje konec okupacije Zahodne Sahare. Ni potreben zid, ampak gospodarski razvoj,"" je še dejal Devers.
Evropske države si prizadevajo iznajti načine, kako afriškim prebežnikom preprečiti, da bi dosegli meje EU-ja. Številni prebežniki prihajajo iz podsaharske Afrike in se skušajo do Evrope prebiti čez puščavo.
Italija se je lani dogovorila z milicami na libijsko-nigerski meji glede ustavljanja nezakonitih prehodov meje. Guardian navaja strokovnjaka za vprašanja varnosti in migracij ter območja Sahel z Univerze v Ottawi Phillippa Frowda, ki je dejal, da v nasprotju z milicami, ki jih motivira finančna korist in so proaktivne, se zid ne uporablja za odvračanje.
Zid, kot ga predlaga Trump, bi moral prečkati najmanj pet držav in zelo pomembne trgovske poti, je dodal Frowd, ki opozarja, da Trump zanemarja tesne vezi med severom in jugom Afrike.
V begunskih taboriščih na jugozahodu Alžirije zaradi maroške zasedbe Zahodne Sahare že več kot 40 let živijo zahodnosaharski begunci. Taborišča naj bi bila začasna rešitev, postala pa so dom za več generacij. Oglejte si tamkajšnje razmere."
http://www.rtvslo.si/evropska-unija/juncker-pozval-k-vecji-solidarnosti-glede-migracij/466419,prebežnik,528,"
					19. september 2018 ob 17:51,zadnji poseg: 19. september 2018 ob 22:55
					Salzburg - MMC RTV SLO, STA","
B. V.
",Juncker pozval k večji solidarnosti glede migracij,"Predsednik Evropske komisije Jean-Claude Juncker je pred začetkom neformalnega vrha EU-ja v Salzburgu znova pozval k večji solidarnosti med državami članicami glede migracij.
""Nekatere sprejemajo begunce. Tiste, ki tega ne želijo ali ne morejo, čeprav bi to morale storiti, pa morajo storiti korak k solidarnosti,"" je poudaril Juncker. ""V Evropi potrebujemo solidarnost, to niso le prazne besede,"" je še dejal pred delovno večerjo voditeljev Unije, na kateri naj bi bile v ospredju prav migracije.
Avstrijski kancler Sebastian Kurz, čigar država trenutno predseduje Svetu EU-ja, pa je izrazil željo, da bi se glede migracij na vrhu osredotočili na tisto, glede česar se članice strinjajo. To je predvsem na vprašanje varovanja zunanjih meja Unije, čeprav, kot je priznal, tudi pri tem obstajajo razhajanja med članicami glede reforme agencije Frontex, ki jih je še treba rešiti.
Nekatere države imajo po besedah avstrijskega kanclerja tudi pomisleke glede obvezne registracije prebežnikov. Kurz je tudi znova podprl Junckerjev predlog, da bi Frontex do leta 2020 kadrovsko okrepili na 10.000 pripadnikov in razširili mandat agencije.
Tudi nemška kanclerka Angela Merkel je ob prihodu na delovno večerjo poudarila zaščito zunanjih meja Unije, a za migracijsko politiko je po njenem mnenju ključno sodelovanje z afriškimi državami.
Visoka zunanjepolitična predstavnica Federica Mogherini je ob prihodu na vrh dejala, da je po preverjanju pri članicah Unije ugotovila, da se strinjajo, da je treba nadaljevati operacijo Sophia v Sredozemskem morju. Ni pa enotnega stališča, kako rešiti vprašanje izkrcavanja prebežnikov, rešenih na morju.
Tusk: Nekatere britanske predloge je treba preoblikovatiPredlog Velike Britanije o irskem vprašanju in nadaljnjem gospodarskem sodelovanju po odhodu Velike Britanije iz EU-ja je treba preoblikovati in se o njem pogajati naprej, je pred začetkom dvodnevnega vrha, na katerem bodo poleg migracij obravnavali tudi brexit, dejal predsednik Evropskega sveta Donald Tusk.
Tusk je sicer pohvalil nekatere predloge britanske premierke Therese May in izkazal pripravljenost na tesnejše sodelovanje na področju varnosti in zunanje politike. ""Danes je morda več upanja, a je vsekakor vse manj časa,"" je posvaril Tusk. Dodal je, da bi morali vsak dan, ki je še ostal, izkoristiti za pogajanja. Tusk želi, da bi se pogajanja o brexitu končala to jesen.
Britanska premierka je poudarila, da mora tudi EU pokazati pripravljenost na kompromis. ""Če hočemo doseči uspešno rešitev, bo moral EU razdelati svoje stališče, tako kot ga je Združeno kraljestvo.""
Predsednik Evropskega sveta je dodal, da bo v četrtek v Salzburgu voditeljem sedemindvajseterice predlagal dodaten vrh o brexitu novembra.
Kurz zahteva pripravljenost na kompromisPred vrhom EU-ja je avstrijski kancler Sebastian Kurz zahteval pripravljenost na kompromise v pogajanjih z Veliko Britanijo. ""Dogovor z Veliko Britanijo je nujnost,"" je na srečanju Evropske ljudske stranke pred vrhom dejal Kurz. Avstrija sicer trenutno predseduje EU-ju.
Ob tem je Kurz po poročanju avstrijske tiskovne agencije APA opozoril, da bi bilo vse drugo razen dogovora povezave v škodo. ""Nedogovor"" z Londonom bi imel negativne posledice tudi na avstrijsko gospodarstvo in delovna mesta, je še poudaril.
""Zelo si prizadevamo, da bi našli kompromis,"" je še dejal avstrijski kancler, ki je prav tako potrdil, da naj bi novembra pripravili izreden vrh o brexitu. Glavni pogajalec Unije za brexit Michel Barnier je po oceni Kurza že stopil korak naproti Veliki Britaniji, zdaj pa pričakuje pripravljenost od Londona."
http://www.rtvslo.si/evropska-unija/grcija-premesca-prebeznike-iz-prenatrpanega-taborisca-na-lezbosu/466383,prebežnik,232,"
					19. september 2018 ob 13:04
					Lezbos - MMC RTV SLO","
K. Št.
",Grčija premešča prebežnike iz prenatrpanega taborišča na Lezbosu,"Grške oblasti bodo preselile okoli 2.000 prosilcev za azil iz begunskega taborišča Moria, v katerem je nastanjenih 9.000 ljudi, kar je trikrat več od njegovih prvotnih zmogljivosti.
Skupine za človekove pravice že dlje opozarjajo na nevzdržne razmere v taborišču, pristojne oblasti pa so se zdaj odzvale z ukrepom, da bodo 2.000 prosilcev za azil nastanile na celini, poroča Al Džazira.
""Stanje v Morii je resnično težko, na koncu zmogljivosti,"" je dejal vladni predstavnik Dimitris Tzanakopulos. Kot poroča BBC, iz begunskega taborišča uhajajo odplake, zaradi česar lokalne oblasti celo grozijo z zaprtjem. Iz Morie so že čez poletje preselili 3.000 ljudi, dodatnih 700 prejšnji teden, do konca septembra pa jih bodo preselili še 2.000.
Samopoškodbe in poskusi samomorovZdravniki brez meja so pozvali k nujni evakuaciji ranljivejših skupin in njihovi nastanitvi na kopnem oziroma ustrezni preselitvi v druge države EU-ja, pri čemer navajajo več poskusov samomorov in samopoškodb med otroki, kot tudi vedno več primerov spolnih napadov.
Na grške otoke pa še vedno prihajajo novi prebežniki, samo med petkom in soboto jih je obalo Lezbosa doseglo 600.
EU in Turčija sta leta 2016 sklenila dogovor o ustavitvi prihoda prebežnikov v Evropo, tisti, ki prispejo na grške otoke, jih zadržijo v pripornih taboriščih in jih v primeru neodobritve prošnje za azil vračajo v Turčijo. Zaradi množičnih prošenj za azil, ki jih pristojne oblasti ne preučijo dovolj hitro, so postala begunska taborišča na grškem otoku prenatrpana."
http://www.rtvslo.si/evropska-unija/kurz-in-conte-poudarila-nujnost-krepitve-nadzora-na-mejah-eu-ja/466329,prebežnik,353,"
					18. september 2018 ob 20:56
					Rim - MMC RTV SLO, STA","
B. V.
",Kurz in Conte poudarila nujnost krepitve nadzora na mejah EU-ja,"Avstrijski kancler Sebastian Kurz in italijanski premier Giuseppe Conte sta se na srečanju strinjala o migracijski politiki v EU-ju. Podpirata krepitev nadzora na zunanjih mejah Unije.
Kurz je obiskal Rim, kjer je sklenil turnejo po več državah pred bližnjim neformalnim vrhom EU-ja v Salzburgu, v okviru katere je poleg Rima obiskal še Kairo, Berlin in Pariz.
Kurz in Conte sta po pogovorih poudarila nujnost krepitve evropske mejne in obalne straže, naslednice oziroma nadgradnje agencije za meje Frontex. Reforma Frontexa bo tudi ena izmed tem vrha v Salzburgu, članice pa imajo glede nje različna stališča, še posebej kar zadeva predlagano krepitev mandata za delovanje v članicah in kadrovsko oziroma finančno krepitev.
Avstrijski kancler je v Rimu poudaril, da si morajo voditelji EU-ja na vrhu v Salzburgu prizadevati za skupno evropsko rešitev na področju politike priseljevanja. ""Če nočemo še enega primera Dicotti, potrebujemo enoten evropski odgovor na migrantsko krizo,"" pa je poudaril Conte, pri čemer je spomnil na ladjo z rešenimi prebežniki, ki je bila avgusta več dni ujeta na morju, ker Italija ni dovolila izkrcanja ljudi na krovu.
Kurz in Conte sta se strinjala, da je junijski vrh EU-ja v Bruslju ponudil novo perspektivo glede migracijske politike. Conte se je pri tem zavzel za več vlaganj v afriške države, od koder prihajajo prebežniki ali pa jih prečkajo na poti v Evropo.
Conte je ob tem znova pozval k spremembi evropske misije Sophia. V Rimu predlagajo, da bi se pri sprejemanju prebežnikov, rešenih v okviru te misije, izmenjevala različna evropska pristanišča v Sredozemlju. Italijanski premier naj bi več predlogov svoje države v povezavi z migracijami predstavil tudi v Salzburgu.
Voditelja proti ""trdemu brexitu""Tam bodo voditelji Unije govorili tudi o brexitu. Italijanski premier in avstrijski kancler sta se strinjala, da je treba storiti vse, da bi se izognili t. i. trdemu brexitu. ""Meniva, da mora sedemindvajseterica zastopati enotno stališče in doseči dogovor z Veliko Britanijo,"" je poudaril Kurz.
Kurz in Conte sta govorila tudi o dvojnem državljanstvu za Južne Tirolce, za katerega si na Dunaju prizadevajo, ker da je taka želja številnih prebivalcev Južne Tirolske, v Rimu pa mu odločno nasprotujejo. Stališč tudi tokrat nista zbližala."
http://www.rtvslo.si/slovenija/levica-ni-podpisala-sporazuma-z-vlado-neuradno-naj-bi-bil-razlog-damir-crncec/466306,prebežnik,242,"
					18. september 2018 ob 17:46,zadnji poseg: 18. september 2018 ob 18:30
					Ljubljana - MMC RTV SLO, STA","
G. C.
","Levica ni podpisala sporazuma z vlado, neuradno naj bi bil razlog Damir Črnčec","Podpisa sporazuma o sodelovanju Levice z vlado Marjana Šarca, ki je bil do zdaj le parafiran, ni bilo, so potrdili v Levici.
V Levici naj bi se neuradno za to odločili zaradi odločitve premierja Marjana Šarca, da za državnega sekretarja za varnost v svojem kabinetu imenuje Damirja Črnčeca, ki je v javnosti znan po svojih nestrpnih in šovinističnih izjavah do manjšin in prebežnikov ter pripadnikov drugih narodnosti in ras.
V Levici so za MMC povedali, da odpovedi podpisa danes ne bodo komentirali oz. da se bodo uradno odzvali v sredo.
Damir Črnčec je bil za državnega sekretarja za nacionalno varnost imenovan na četrtkovi, prvi seji vlade Marjana Šarca. Kot so sporočili iz LMŠ-ja, je premier Marjan Šarec Črnčeca imenoval na mesto državnega sekretarja za nacionalno varnost ""na podlagi njegovih izkušenj, saj gre za priznanega strokovnjaka tako na teoretičnem kot na praktičnem področju"".
Po poročanju Mladine naj bi koordinator Levice Luka Mesec svet stranke obvestil, da sporazuma o sodelovanju s Šarčevo vlado zaradi imenovanja Črnčeca za državnega sekretarja v kabinetu predsednika vlade (KPV), odgovornega za nacionalno varnost, ne bodo podpisali. Mesec naj bi članom sveta tudi pojasnil, da bo stranka do petka na Šarca vršila pritisk, da umakne Črnčeca s položaja.
LMŠ: Neusklajeni termini predsednikov strankV največji vladni stranki LMŠ-ju so pojasnili, da podpisa sporazuma sodelovanja z Levico ni bilo zaradi neuskladitve terminov predsednikov strank. Po njihovih navedbah pogovori na vseh ravneh potekajo, predsednik LMŠ-ja Šarec pa se bo z Levico tudi sestal."
http://www.rtvslo.si/kolumne/kdo-vse-bo-po-sarcevem-imenovanju-crnceca-postal-groznja/466095,prebežnik,1122,"
					16. september 2018 ob 17:06
					Ljubljana - MMC RTV SLO","
Boris Vasev, MMC
",Kdo vse bo po Šarčevem imenovanju Črnčeca postal grožnja?,"Kako bo ""strokovnost"" Damirja Črnčeca vplivala na usmeritev vlade Marjana Šarca na varnostnem področju? Bodo ob prebežnikih grožnja in nevarnost, celo ""rak"", tudi sindikalisti, socialdemokrati, muslimanski državljani in državljanke, nevladne organizacije?
Kako si razložiti odločitev predsednika vlade Marjana Šarca, da med svoje najtesnejše sodelavce imenuje Damirja Črnčeca? Gre za sporočilo Levici, da se z njo ne bo usklajeval glede nacionalne varnosti in migracij? Je to nekakšno sporočilo Janezu Janši, ki je bil pred leti s Črnčecem tesno povezan, ali morda zadovoljevanje NSi-ja, ki z novim državnim sekretarjem v premierjevem kabinetu deli poglede na obrambno-varnostni sistem? Želi Šarec pridobiti naklonjenost bolj sovražno nastrojene desnice ali pa Črnčeca res dojema zgolj kot strokovnjaka?
Vse te špekulacije in še nešteto drugih pa pravzaprav nimajo vrednosti, saj je izhodiščna napaka že v tem, da se išče premierjev motiv za imenovanje takšnega človeka v svoj kabinet. Vprašanje rasizma namreč ni prostor za politična preigravanja. Edina sprejemljiva reakcija na imenovanje rasistov na kakršno koli funkcijo v družbi, še posebej visoko politično, je lahko le kategorično nasprotovanje in temeljito preizpraševanje primernosti kogar koli, ki takšno imenovanje predlaga.
Kje je bil Šarec zadnja leta?Postavlja se vprašanje, kje je bil Šarec zadnja leta, katere medije je spremljal, s kom se je pogovarjal, kaj je videl okoli sebe. Je opazil porast skrajne desnice tako v Evropi kot Sloveniji? Je na spletu zaznal sovraštvo, ki si ga v nasprotju s slovensko politično skrajno desnico tako odkrito ne bi privoščili niti avstrijski svobodnjaki kot proizvod nekdanjih nacistov ali islamofobna Alternativa za Nemčijo? Je začutil vsesplošno razvrednotenje besed, idej, konceptov, ki ga z instrumentaliziranim in intelektualno skrajno nepoštenim sklicevanjem na svobodo govora izvajajo platforme s podobo medija, v katerih je ravno Črnčec bodisi avtor bodisi gost? Je videl vsaj protipriseljenske shode po Sloveniji, kjer se rasizem s takšno lahkoto obleče v slovensko zastavo in ogrne v lažno skrb za varnost?
Če je zaznal vsaj delček vsega tega, bi proti tem pojavom napovedal boj, ne pa zaposlil človeka, ki prebežnike označuje za ""migrantske arabske horde"", ""rak"", ""invazijske okupatorje"" in ""invazijsko drhal"". ""Okužili so nas z rakom, zasejali so rakaste celice po celotni Evropi. Kaj drugega je to kot uvoz milijonov neizobraženih mladih moških, ki ne spoštujejo ničesar, na čemer temelji naša družba. Moških, v čigar kulturi je, da ne spoštujejo žena. Moških, ki niso navajeni delati,"" je v Reporterju, ki tovrstnemu rasizmu rad ponudi prostor za objavo, lani zapisal Črnčec, ki zdaj kot državni sekretar uživa premierjevo zaupanje.
Sovraži široko, a najbolj srčno sovraži islamŠirjenja sovraštva Črnčec ni omejil na izbrane ""medije"". Na družbenem omrežju Twitter je za prebežnike, za katere uporablja izraz ""nezakoniti migranti"", zapisal, da so ""organizirani nasilni kriminalci, s seboj prinašajo neznane viroze, garje in podobne bolezni"". Za Amnesty International je zapisal, da gre za ""multikulti plačance"", Pravno-informacijskemu centru, nevladni organizaciji, ki se ukvarja tudi s pomočjo prosilcem za azil, pa je po njegovih besedah ""za začetek potrebno takoj ukiniti vse financiranje iz javnih sredstev"". Če je to le za začetek, kdo ve, česa si novi državni sekretar želi v naslednjem koraku. Ukiniti kar nevladne organizacije, morda kaj radikalnejšega?
Prav tako ni omejen domet njegovih fantastičnih poskusov diskvalifikacije. Tako je ""levičarje, komuniste, socialiste in socialdemokrate"" označil za ""uničevalce in nazadnjake"", za sindikat vzgoje in izobraževanja pa je zapisal, da izvaja ""skrajni džihadizem"" kot t. i. Islamska država. A vendarle je pri izključevanju in žalitvah najbolj srčen, ko gre za muslimane in islam. Džamijo v Ljubljani je označil za ""katarsko vojašnico"", uporablja izraze, kot so ""islamizacija"" in ""arabizacija"" Evrope in Slovenije, videoposnetek nekega muslimana, ki (domnevno na Bledu) v tišini moli na ulici ob neki hiši pa je julija letos (le dva meseca pred imenovanjem v Šarčev kabinet) pospremil z zapisom: ""Tako se začne napad na demokracijo in naše človekove pravice,... Policija je dolžna ukrepati po uradni dolžnosti, to je motenje, kaljenje javnega reda in miru!""
Šarčevo sporočilo tarčam rasizma, ustavi, zakonomRasizem Črnčeca je torej vsem na očeh, zato se postavlja vprašanje, kaj premier Šarec z njegovim imenovanjem sporoča slovenskim državljanom in državljankam, predvsem tistim islamske veroizpovedi. Kako naj desettisoče muslimanov v Sloveniji gleda na vlado, ki jo vodi nekdo, ki z odprtimi rokami sprejme najbolj odkritega islamofoba? Kakšne občutke do vlade naj imajo državljani srbskega rodu, če v kabinetu premierja dela človek, ki pravi, da je ""v božičnem času naša Ljubljana videti kot poturčena prestolnica, kjer so glavne zvezde trubači""? Kakšno zaupanje imajo lahko v Šarčevo presojo levo usmerjeno prebivalci, sindikalisti, člani nevladnih organizacij, begunci?
Javno dostopni zapisi Črnčeca, še posebej glede islama, predstavljajo kršitev več členov slovenske ustave. Konkretno 7. člena, ki pravi, da je delovanje verskih skupnosti svobodno, 14. člena, po katerem so v Sloveniji ""vsakomur zagotovljene enake človekove pravice in temeljne svoboščine, ne glede na narodnost, raso, spol, jezik, vero, politično ali drugo prepričanje"", 41. člena, ki pravi, da je ""izpovedovanje vere in drugih opredelitev v zasebnem in javnem življenju svobodno"" ter 63. člena, ki določa, da je ""protiustavno vsakršno spodbujanje k narodni, rasni, verski ali drugi neenakopravnosti ter razpihovanje narodnega, rasnega, verskega ali drugega sovraštva in nestrpnosti"".
Kljub sramotnemu pomanjkanju tovrstnih pregonov ni odveč pomisliti tudi na 297. člen kazenskega zakonika, po katerem se ""javno spodbujanje ali razpihovanje sovraštva, nasilja ali nestrpnosti"", ki temelji med drugim na ""narodnostni, rasni, verski ali etnični pripadnosti"" ter ""družbenem položaju, političnem ali drugem prepričanju"", kaznuje z zaporom do dveh let, če sta recimo pri tem uporabljena ""zmerjanje ali žalitev"". Osnovna intelektualna poštenost narekuje priznanje, da za aplikacijo člena na izjave Črnčeca niso potrebne pravne akrobacije. Kakšen učinek bo tako imela Šarčeva odločitev tudi na zaupanje javnosti v vladavino prava?
Posmeh državljanom, ustavi, samemu sebiImenovanje Črnčeca na vplivni položaj državnega sekretarja v kabinetu predsednika vlade je torej Šarčev posmeh koalicijskim partnerjem, državljanom in nedržavljanom, ki jih Črnčec napada, ustavi, zakonom, samemu konceptu človekovih pravic, za konec pa se je Šarec posmehoval še sebi. Kako drugače označiti njegov odziv na številne kritike imenovanja, v katerem po zaposlitvi radikalnega nestrpneža zatrdi, da ""nestrpnosti ne tolerirajo"", nato pa z izjavo, da bo Črnčec, ""če bo še izražal takšna stališča, tisti hip odstavljen"", še povsem razvrednoti koncept odgovornosti za pretekla dejanja, in to s politično najbolj odgovornega položaja v državi. In kaj si lahko mislimo o Šarčevi presoji, če je moral že dan po imenovanju Črnčeca za svojega svetovalca na javni televiziji izjaviti, da njegove izjave obsoja?
V javnosti se je poleg ostrih kritik Šarčeve odločitve pojavila tudi vzporednica z dejanjem Boruta Pahorja, ki je kot premier leta 2008 v svoj kabinet presenetljivo zaposlil Dimitrija Rupla, s čimer je prav tako povzročil veliko nelagodja v javnosti. Pahor je takrat imenovanje branil s sklicevanjem na Ruplovo ""listnico, v kateri so telefonske številke vseh najpomembnejših zunanjih ministrov, predsednikov vlad in predsednikov držav na tem svetu"". Kontakte koga pa lahko Šarcu ponudi listnica Črnčeca? Premierja CasaPounda, ministra Pegide, predsednika Generacije identitete?"
http://www.rtvslo.si/svet/evropa/italijanska-vlada-dosegla-rekordno-priljubljenost/466003,prebežnik,239,"
					15. september 2018 ob 12:10
					Rim - MMC RTV SLO, STA","
B. V.
",Italijanska vlada dosegla rekordno priljubljenost,"Priljubljenost italijanske vlade, ki jo sestavljata skrajno desna Liga in populistično Gibanje petih zvezd, je po okoli treh mesecih na oblasti dosegla rekordno 62-odstotno podporo.
To je pet odstotnih točk več kot junija, je razvidno iz ankete časnika La Repubblica. Povečala se je tudi priljubljenost večine vidnejših politikov. Premier Giuseppe Conte uživa 61-odstotno podporo, vodja Lige in notranji minister Matteo Salvini pa 60-odstotno, kar je kar osem odstotkov več kot maja.
Tudi vodja Gibanja pet zvezd in minister za industrijo Luigi di Maio je povečal svojo priljubljenost z 42 na 57 odstotkov, rezultate ankete prenaša avstrijska tiskovna agencija APA.
Skrajni desnici kar 30 odstotkov?Glede na anketo bi Liga v primeru ponovnih volitev osvojila kar 30,2 odstotka glasov, kar je skoraj dvakrat toliko kot na volitvah marca.
Medtem bi podpora Gibanju petih zvezd padla za okoli tri odstotne točke - na 29,4 odstotka.
Italijanska opozicija, tako leva kot desna, uživa vse manjšo podporo. Demokratska stranka (PD), ki je na volitvah marca dosegla zgodovinsko najslabši rezultat 18,7 odstotka, bi tega še poslabšala na 17,3 odstotka. Na podobni poti je tudi desnosredinska stranka Naprej Italija Silvia Berlusconija, ki bi s 14 odstotkov zdrsnila na 8,7 odstotka podpore.
Več kot pol vprašanih za prepoved vplutja prebežnikovLa Repubblica še ugotavlja, da kar 54 odstotkov vprašanih podpira odločitev vlade, da v italijanskih pristaniščih prepove vplutje ladjam z rešenimi migranti. Med podporniki Lige ta delež znaša kar 85 odstotkov, pri Gibanju petih zvezd pa 75 odstotkov."
http://www.rtvslo.si/evropska-unija/avstrijski-minister-kickl-bi-prebeznikom-pravico-do-azila-preverjal-kar-na-ladjah/465968,prebežnik,486,"
					14. september 2018 ob 20:51
					Dunaj,Ženeva - MMC RTV SLO, STA","
K. Št.
",Avstrijski minister Kickl bi prebežnikom pravico do azila preverjal kar na ladjah,"Evropo je po kopnem letos doseglo sedemkrat več prebežnikov kot lani v enakem obdobju, še vedno pa jih največ prispe po morju, zato je avstrijski notranji minister Herbert Kickl predlagal, da se pravica do azila preveri kar na ladjah v Sredozemskem morju.
Mednarodna organizacija za migracije je v poročilu objavila, da je najpogostejša pot prebežnikov po kopnem v Evropo iz Turčije v Grčijo. Po tej poti je od januarja do začetka septembra prispelo okoli 12.000 ljudi, še 6.000 jih je vstopilo v španski enklavi Ceuta in Melilla na obali Severne Afrike.
Prihodi prebežnikov po kopnem so pogostejši tudi zaradi nekoliko nižjega števila prihodov prek Sredozemskega morja, potem ko je libijska obalna straža začela strože nadzorovati in ustavljati ladje s prebežniki. Še vedno pa je večina prebežnikov letos Evropo dosegla po morju, in sicer okoli 74.500. To je precej manj od 129.000, kolikor jih je prispelo v enakem obdobju lani.
Preverjanje na ladjahAvstrijski notranji minister Herbert Kickl se je na Dunaju med razpravo o azilnih centrih v Afriki zavzel, da bi upravičenost prebežnikov do azila preverjali že na ladjah, ki jih rešijo iz morja. Na ta način bi bile ladje tudi zasedene in jih ne bi mogli več uporabljati pri tihotapljenju ljudi, je dejal Kickl.
Kickl, ki prihaja iz vrst avstrijskih svobodnjakov, je to sporočil na skupni novinarski konferenci z italijanskim zunanjim ministrom Matteom Salvinijem ob robu konference EU-Afrika. Salvini se je od te ideje ogradil in dejal, da prebežnikov ne bi smeli nadzirati na ladjah, saj bi ""lahko prišlo do obtožb, da s tem osebe zadržujejo kot zapornike"".
Salvini: Ohranimo Italijo za ItalijaneJe pa zato Salvini dvignil prah na zasedanju notranjih ministrov EU-ja na Dunaju z izjavo, glede ""uvoza afriških sužnjev"", ki da bodo ""namesto Evropejcev rojevali otroke"". V posnetku, ki ga je objavil na svojem profilu na Facebooku, se je Salvini obregnil ob izjavo luksemburškega zunanjega ministra Jeana Asselborna, da Evropa zaradi demografskih sprememb in starajočega se prebivalstva potrebuje priseljence.
""Moje mnenje je popolnoma drugačno,"" je dejal Salvini, sicer glasen kritik migracijske politike EU-ja. Dejal je, da je kot član vlade plačan za to, da pomaga ustvarjati razmere, ki mlade spodbujajo, da imajo več otrok, ne pa, da bi spodbujal uvoz afriške mladine, ki bo zamenjala Evropejce. ""V Italiji menimo, da je nujno pomagati mladim, da imajo več otrok. Ne pa, da imamo nove sužnje, ki bodo nadomestili otroke, ki jih naši otroci ne rojevajo več,"" je dejal Salvini.
V videoposnetku je jasno videti Asselborna, ki je sedel nekaj sedežev stran od Salvinija in ogorčeno vzkliknil: ""To je šlo predaleč!"" Salvini se ni pustil motiti in je nadaljeval: ""Morda v Luksemburgu potrebujete več priseljencev, jaz pa raje vidim, da ohranimo Italijo za Italijane in da bomo ponovno imeli otroke."" Asselborn je, vidno razburjen, na tej točki Salvinija prekinil in dejal: ""V Luksemburgu, gospod, imamo več tisoč Italijanov! Prišli so kot migranti, delali v Luksemburgu, da ste vi v Italiji imeli več denarja za svoje otroke."""
http://www.rtvslo.si/slovenija/sarec-nestrpnosti-ne-toleriramo-ce-bo-crncec-ravnal-drugace-bo-odstavljen/465946,prebežnik,1058,"
					14. september 2018 ob 16:37,zadnji poseg: 14. september 2018 ob 23:34
					Ljubljana - MMC RTV SLO, STA","
Sa. J., M. R.
","Šarec: Nestrpnosti ne toleriramo. Če bo Črnčec ravnal drugače, bo odstavljen.","Na četrtkovi prvi seji vlade je bil za državnega sekretarja za nacionalno varnost imenovan Damir Črnčec, njegovo imenovanje je razburilo del javnosti in politike, ki opozarja na njegove po njihovem mnenju ksenofobne, nestrpne in sovražne izjave.
Kot so sporočili iz LMŠ-ja, je premier Marjan Šarec Črnčeca imenoval na mesto državnega sekretarja za nacionalno varnost ""na podlagi njegovih izkušenj, saj gre za priznanega strokovnjaka tako na teoretičnem kot na praktičnem področju"".
Šarec je imenovanje Črnčeca podrobneje komentiral zvečer v oddaji Odmevi na TV Slovenija. ""Njegove izjave seveda obsojam in se z njimi ne strinjam, ampak imenoval sem ga kot strokovnjaka. Moram pa tukaj pred kamero povedati, da ne bo potem nesporazumov: v kolikor bo kakršno koli takšno dejanje, da bo izražal takšna stališča, kjer koli, bo tisti hip odstavljen. Moja politika (do migrantov, op. a.) ostaja takšna, kot je. Damir Črnčec ne bo vodil tovrstne politike, on je zaposlen v kabinetu. Politiko vodi vlada, kabinet vlade in seveda celotna vlada. Naša politika ostaja enaka – prizadevali si bomo za solidarnost in vse tisto, kar sem jaz govoril ali kar govori koalicija, da nestrpnosti ne toleriramo, bo veljalo tudi v bodoče. Črnčec je s tem seznanjen, in če bo ravnal drugače in v neskladju s tem, bo v tistem trenutku odstavljen,"" je povedal Šarec.
Dodal je še: ""Črnčeca sem imenoval, ker je strokovnjak za vprašanja nacionalne varnosti. Problematika na tem področju je široka, od Štajerske varde in nezakonitih postrojev naprej. Ko sem se spraševal, zakaj bom vodil vlado, ali zato, da bom nekaj naredil, ali zato, da bodo vsi zadovoljni z mano, sem se odločil, da bom zbral strokovnjake. Na obrambno-varnostnem področju imam dva strokovnjaka, Klemna Grošlja in Damirja Črnčeca. Oba sta nasprotne politične usmeritve, ampak če hočem kaj narediti, moram imeti strokovnjake.""
Pred tem so iz LMŠ-ja sporočili, da se Šarec ne želi opredeljevati do preteklih objav oziroma stališč Črnčeca, od novoimenovanega državnega sekretarja pa pričakuje, da bo sledil politiki in usmeritvam te vlade. Po Šarčevem mnenju bodo pomembna dejanja in rezultati.
Šarec se bo prihodnji teden udeležil tudi neformalnega vrha voditeljev EU-ja o migracijah. Ob tem je dejal, da je bila Slovenija vedno konstruktivna članica EU-ja ""in soliranja višegrajske skupine nam niso blizu"". ""Naša zunanja politika mora biti usklajena in stabilna,"" je poudaril.
Prvi mož Odbora 2014Črnčec je strokovnjak za varnostna vprašanja in nekdanji prvi mož Sove v času druge vlade predsednika SDS-a Janeza Janše. Civilnodružbeno se je angažiral tudi kot predsednik društva Evropska Slovenija in zatem kot prvi mož Odbora 2014, ki se je zavzemal za izpustitev Janše iz zapora po obsodbi v zadevi Patria.
Se je pa pozneje Črnčec pri Janši slabo zapisal, ko je med drugim ocenil, da je generacija iz Demosa izčrpana zaradi vojevanja nepoštenih četrtstoletnih bitk in da je čas, da svoje sposobnosti pokažejo nečaki. Kritičen je bil tudi do odziva SDS-a ob odhodu dolgoletne Janševe podpornice Vere Ban iz SDS-a in dejal, da je stranka, ki banalizira odhod svoje moralne avtoritete, očitno postala žrtev zgrešene samopodobe. V zadnjih letih pa je Črnčec dejaven tudi na družbenih omrežjih s svojimi ostrimi stališči do nezakonitih prebežnikov.
Koalicijske stranke so presenečeneČrnčec je eden izmed šestih državnih sekretarjev v kabinetu predsednika vlade, ki jih je vlada imenovala na seji neposredno po četrtkovi izvolitvi ministrske ekipe. O predlogu državnih sekretarjev so ministri glasovali v svežnju, v več koalicijskih strankah pa so pojasnili, da jih je predlog o imenovanju Črnčeca presenetil in da so bili z njim seznanjeni neposredno pred oziroma na sami seji vlade.
Koalicijske partnerice izbire Črnčeca ne želijo komentirati. V SD-ju so se odzvali le z besedami: ""Damir Črnčec je izbira Marjana Šarca, za katero smo izvedeli na prvi seji vlade.""
Levica: Šarec je ""prvič požrl besedo""Zgovornejši so bili v Levici, ki je s Šarčevo manjšinsko vlado sklenila dogovor o sodelovanju. Po mnenju vodje poslanske skupine Mateja T. Vatovca bi to ""nespametno potezo premierja povzel"" Črnčečev tvit, v katerem pravi, da so prebežniki nasilni kriminalci, ki s seboj prinašajo neznane viroze, garje in podobne bolezni. ""Mislim, da je to lahko dobra prispodoba tega, kaj Črnčec prinaša v kabinet predsednika vlade,"" je v izjavi za medije dejal Vatovec.
Glede na to, da se je Šarec ""postavil tudi kot branik netoleriranja sovražnega govora, hujskaštva in podobnih fenomenov"", je po Vatovčevih besedah imenovanje Črnčeca ""ravno nasprotje teh njegovih stališč"". Kot je poudaril, je Šarec s tem ""prvič požrl besedo"", to potezo pa vidi tudi kot ""neki resen zasuk v desno"".
Kot je napovedal Vatovec, bodo za zdaj v Levici vztrajali pri tem, da se izpeljejo ključni projekti, za katere so se dogovorili. ""Če bodo pa ti koraki v desno, ki so se že začeli kazati, premočni, bomo pa seveda morali razmisliti, kakšen bo vnaprej status Levice,"" je dodal.
Janša Črnčeca označil za ""podtaknjenca""Medtem pa je Janša že v četrtek zvečer na Twitterju zapisal: ""Sedaj lahko vsi vidijo to, kar smo, pozno na žalost, odkrili pred tremi leti – pa mnogi niso verjeli."" Zapis pa je pospremil s ključnikom ""podtaknjenec"".
Nevladniki: Črnčec se ""poslužuje odkrito rasističnega diskurza""Nad imenovanjem so ogorčeni tudi v nevladnih organizacijah. V javnem pismu Šarcu, pod katerega se je podpisalo 26 nevladnih organizacij, so zapisali, da se Črnčec ""brezsramno poslužuje odkrito rasističnega diskurza"", zaradi česar se bojijo, kam bo njegovo imenovanje pripeljalo.
Kot so zapisali v pismu, Črnčec med drugim nevladne organizacije obtožuje, da nezakonito nudijo pravno pomoč prosilcem za azil, čeprav jih k pomoči zavezuje tako slovenska kot evropska zakonodaja. Iz njegovih izjav je očitno, da mu ni jasno, kakšna je odgovornost Slovenije pri izvajanju migracijske politike, so dodali. ""Migrante sistematično stigmatizira, posamične incidente posplošuje in tujce kot celoto prikazuje kot kriminalno skupino ter s tem razširja sovraštvo do njih,"" še očitajo novoimenovanemu državnemu sekretarju.
""V predvolilni kampanji je obstajal vtis, da vas je veliko ljudi volilo tudi zaradi vašega brezpogojnega stališča, da boste prekinili s politiko sovraštva in izključevanja in da s protagonisti tovrstne politike ne boste sodelovali,"" so zapisali v pismu Šarcu in dodali, da jih je strah, ""kam bo njegovo imenovanje pripeljalo. Verjamemo, da ne želite voditi države, v kateri je ljudi strah zaradi visokih političnih uslužbencev.""
Na družbenih omrežjih in spletnih portalih se sicer pojavlja več zgroženih odzivov na imenovanje Črnčeca v kabinet predsednika vlade, v katerih opozarjajo predvsem na sovražna stališča, ki jih je Črnčec širil po družbenih omrežjih. Inštitut Danes je nov dan je tako na spletu objavil tudi peticijo, s katero od Šarca zahtevajo, da Črnčeca nemudoma odstavi."
http://www.rtvslo.si/svet/evropa/avstrija-vztraja-pri-nadzoru-mejnih-prehodov/465804,prebežnik,748,"
					13. september 2018 ob 12:50,zadnji poseg: 13. september 2018 ob 22:03
					Dunaj - MMC RTV SLO, STA","
K. Št.
",Avstrija vztraja pri nadzoru mejnih prehodov,"Avstrija bo izvajala nadzor meja, ""vse dokler ne bo zaščita zunanjih meja EU-ja tudi dejansko delovala"", meni avstrijski notranji minister Herbert Kickl, ki želi v državah Zahodnega Balkana vzpostaviti centre za zavrnjene prosilce za azil.
Kot je poudaril ob začetku konference notranjih ministrov držav članic EU-ja in držav Zahodnega Balkana na Dunaju, bo mogoče odpraviti leta 2015 uvedeni nadzor meja, šele ko bo zaščita zunanjih meja EU-ja dejansko delovala. ""To je bil tudi pogoj za šengen ... preprosto ne more prezreti potrebe državljanov po varnosti in nadzoru,"" je še dejal.
Avstrijski notranji minister Herbert Kickl je hkrati napovedal nadaljevanje pogovorov z državami Zahodnega Balkana o ureditvi centrov, kamor bi nastanili zavrnjene prosilce za azil. Za katere države gre, poimensko ni želel navesti. Poudaril je, da si ""ne želi nobene razprave v javnosti, dokler ne bo jajce izleženo"".
Med državami Zahodnega Balkana ideja o vzpostavitvi omenjenih centrov ni naletela na navdušenje. Tako so vlade Črne gore, BiH-a, Albanije in Makedonije že zavrnile predlog, ki sta ga podali Avstrija in Danska. V skladu s predlogom danske vlade naj bi zunaj EU-ja, na ""ne posebno privlačnih"" krajih vzpostavili centre za zavrnjene prosilce za azil.
Dostop do policijskih zbirkNa konferenci se je več držav Jugovzhodne Evrope - Albanija, Makedonija, Moldavija, Črna Gora in Srbija - pridružilo prümski pogodbi, ki vsem članicam omogoča neposreden dostop do policijskih zbirk in zbirk organov pregona, kot so zbirke DNK in prstnih odtisov.
""To je mejnik v boju proti organiziranemu kriminalu in tihotapljenju ljudi, pa tudi terorizmu in ekstremizmu,"" je o podpisu pogodbe ministrov omenjenih držav dejal Kickl, ki je že pred tem ocenil, da bi s tem ogromno prispevali k ohranitvi varnosti tako na Zahodnem Balkanu kot tudi v EU-ju.
Prümsko pogodbo so 27. maja 2005 sklenile Avstrija, Belgija, Francija, Luksemburg, Nizozemska, Nemčija in Španija, pozneje pa so se ji pridružile še Italija, Finska, Portugalska, Romunija, Slovenija, Slovaška in Švedska. Od leta 2007 dalje je del pravnega reda EU-ja in ureja čezmejno sodelovanje v boju proti terorizmu in organiziranemu kriminalu.
Spoštovanje šengenaEvropski komisar za migracije Dimitris Avramopulos je ob tem vse države članice EU-ja, ki kljub šengenu uveljavljajo nadzor svojih meja, pozval, da ga kar najhitreje odpravijo in se vrnejo k običajnemu delovanju šengena, saj se nadzor zunanjih meja že izboljšuje. Kickl je v odzivu dejal, da se Avstrija v vseh točkah ne strinja z Evropsko komisijo.
Na šengenskem območju, v katerega je vključenih 22 držav članic EU-ja in še štiri države, na notranjih mejah ni pregleda potnih listov. Po povečanem prihodu prebežnikov leta 2015 in 2016 pa so Avstrija, Nemčija, Francija, Švedska in Norveška, ki ni članica EU-ja, na svojih mejah začasno uvedle nadzor, in to utemeljile z varnostnimi težavami zaradi prihoda prebežnikov.
100.000 varuhov meja do leta 2020Sicer pa je Evropska komisija začela niz podrobnih predstavitev predlogov, ki jih je v sredo v govoru o stanju EU-ja nanizal vodja komisije Jean-Claude Juncker. Prvi je predlog evropskega komisarja za migracije Avramopulosa, in sicer za vzpostavitev stalne enote 10.000 varuhov meje do leta 2020, ki po njegovem mnenju ""popolnoma spoštuje suverenost in odgovornost članic EU-ja"".
Razširitev pristojnosti Evropske mejne in obalne stražeEvropski mejni in obalni straži, naslednici oziroma nadgradnji agencije za zunanje meje Frontex, naj bi po predlogu razširili pristojnosti, še vedno pa bi bila v podporo članicam. Predlog predvideva, da ima agencija za mejno in obalno stražo lastno osebje in opremo, kot so plovila, letala in vozila ter da lahko njeni člani pod pristojnostjo in nadzorom članice, kjer so nastanjeni, izvajajo naloge, ki zahtevajo izvršne pristojnosti, na primer preverjanje identitete in odločanje o vstopu ljudi na zunanji meji v državo. Prav tako bi lahko pomagala pri izvajanju postopkov vračanja prebežnikov v članicah, delovala pa bi lahko tudi zunaj meja EU-ja.
Krepitev evropske azilne agencijeDrugi predlog predvideva krepitev načrtovane evropske azilne agencije z ustreznim mandatom, orodji in finančnimi sredstvi, tako da bodo lahko pod nadzorom članice gostiteljice izvajali vse naloge, potrebne za sprejem in obravnavo prebežnikov. Vzpostavitev evropske azilne agencije predvideva predlog komisije iz leta 2016, ki še ni potrjen. Po njem naj bi obstoječi evropski azilni urad (EASO) preobrazili v pravo evropsko azilno agencijo z razširjenim mandatom, tako da bi lahko bolje pomagala članicam pri spoprijemanju z migracijskimi pritiski, tudi s hitro napotitvijo azilnih strokovnjakov.
Preostale pobude se nanašajo na ciljni pregled direktive o vračanju, da bi pospešili postopke vračanja, bolje preprečevali pobege in nezakonita sekundarna gibanja ob popolnem spoštovanju človekovih pravic, ter na krepitev zakonitih poti v Evropo. O teh novih pobudah bodo ta mesec na neuradnem srečanju v Salzburgu razpravljali voditelji članic EU-ja."
http://www.rtvslo.si/crna-kronika/najvec-nezakonitih-prehodov-meje-je-na-podrocju-pu-novo-mesto/465763,prebežnik,441,"
					12. september 2018 ob 21:36
					Ljubljana - MMC RTV SLO, STA","
G. C.
",Največ nezakonitih prehodov meje je na področju PU Novo mesto,"Po podatkih policije se je povečalo število kaznivih dejanj prepovedanega prehajanja meje, saj so na novomeškem območju samo v torek odkrili 48 prebežnikov.
Ministrica za notranje zadeve, ki opravlja tekoče posle, Vesna Györkös Žnidar je minuli teden opozorila na po njenem mnenju izrazito sporno delovanje nekaterih nevladnih organizacij. Tako naj bi ena izmed njih policijskim postajam napovedovala prihode skupine tujcev, skupaj z njihovimi imeni in priimki, ki bodo zaprosili za mednarodno zaščito. Ministrica sicer ni želela izpostaviti imena te nevladne organizacije, saj želi, kot je dejala, le opozoriti na škodljivost in nedopustnost takšnega ravnanja.
Obveščanje policije, kje so osebe, ki želijo v Sloveniji zaprositi za mednarodno zaščito, so nato potrdili v Pravno-informacijskem centru nevladnih organizacij (PIC). Vendar so ob tem poudarili, da je njihovo ravnanje popolnoma zakonito, poleg tega pa policiji celo delno pomagajo pri nadzoru nad nedovoljenimi migracijami. Kot so pojasnili, so tujcem na voljo s pravno pomočjo v uradnih postopkih, če nameravajo zaprositi za azil. Ob tem so poudarili, da pomagajo samo tistim, ki so na ozemlju Slovenije.
Györkös Žnidarjeva je nevladnikom očitala, da policiji najavljajo prihode tujcev, še preden ti prestopijo mejo in torej sami organizirajo nezakonit prehod meje. Iz policijske dokumentacije, ki jo je pridobil časnik Dnevnik, pa je razvidno le, da v PIC-u pomagajo zaprositi za azil tistim tujcem, ki so že prispeli v Slovenijo. Da bi PIC obveščal policijo o prihodih prosilcev za azil, še preden vstopijo v Slovenije, niso zaznali niti pri varuhu človekovih pravic, kjer preverjajo očitke o nezakonitem vračanju migrantov.
Število nezakonitih prehodov meje se sicer povečuje. Tako so policisti v prvi polovici letošnjega leta obravnavali 180 kaznivih dejanj prepovedanega prehajanja meje, lani v vsem letu pa 260. Največ nezakonitih prehodov meje dnevno ugotovijo na območju Policijske uprave Novo mesto.
Policijski varnostni preglediPolicija sicer tujce, ki nezakonito pridejo v Slovenijo, praviloma varnostno pregleda, je razvidno iz odgovora notranjega ministrstva na poslansko vprašanje poslanca SDS-a Dejana Kaloha. Kot so pojasnili, smejo policisti opraviti varnostni pregled osebe, če je glede na okoliščine mogoče pričakovati njen napad ali samopoškodbo. ""V postopkih z migranti so te okoliščine praviloma podane in takrat policisti opravijo varnostni pregled,"" so zapisali v odgovoru.
Prav tako policija sodeluje pri varnostnem preverjanju kandidatov za premestitev, so zatrdili. Če policija ugotovi, da obstajajo utemeljeni razlogi, da kandidat za premestitev predstavlja grožnjo za nacionalno varnost ali javni red, ga zavrne. V primeru trajne premestitve beguncev pa opravi varnostno preveritev, v katero so vključeni tudi drugi obveščevalno-varnostni subjekti, so še dodali na MNZ-ju.
Poslanca SDS-a je zanimalo tudi število kaznivih dejanj, ki so jih storili migranti, vendar policija takšne statistike ne vodi, postregli so mu le s podatki o številu kaznivih dejanj prepovedanega prehajanja meje."
http://www.rtvslo.si/evropska-unija/evropski-poslanci-potrdili-obremenilno-porocilo-o-madzarski/465729,prebežnik,915,"
					12. september 2018 ob 14:56,zadnji poseg: 12. september 2018 ob 21:38
					Strasbourg - MMC RTV SLO, STA","
A. V.
",Evropski poslanci potrdili obremenilno poročilo o Madžarski,"Evropski poslanci so na plenarnem zasedanju v Strasbourgu s 448 glasovi za in 197 proti potrdili poročilo nizozemske poslanke Zelenih Judith Sargentini o domnevnem kršenju temeljnih evropskih vrednot na Madžarskem.
S potrditvijo poročila so poslanci prvič v zgodovini začeli postopek za sprožitev 7. člena pogodbe o Evropski uniji, katerega skrajni ukrep je odvzem glasovalnih pravic članici, za kar pa je potrebno soglasje.
Poročilo Sargentinijeve med drugim očita vladi madžarskega premierja Viktorja Orbana napade na medije, manjšine, nevladne organizacije in jo obtožuje odstranitve neodvisnih sodnikov ter kršenja vladavine prava.
Orban je že v torek vse očitke zavrnil in jih označil za ""žalitev madžarskega naroda in za zlorabo moči"". Dejal je, da gre za ""obsodbo Madžarov, ker ne želijo živeti v državi prebežnikov"".
Szijjarto: Maščevanje promigracijskih politikovNa poročilo se je v sredo v Budimpešti odzval še madžarski zunaji minister Peter Szijjarto in ga označil za ""majhno maščevanje promigracijskih politikov"". ""Madžarska in madžarski narod sta bila kaznovana, ker smo pokazali, da migracije niso potrebne in da jih je moč zaustaviti,"" je dejal vodja madžarske diplomacije.
Izid glasovanja je sleparskiDodal je, da je rezultat glasovanja ""sleparski"" in da bi morali glasove vzdržanih (48) v skladu z evropskimi pravili šteti kot glasove proti poročilu, saj v tem primeru potrebna dvotretjinska večina ne bi bila dosežena. Napovedal je, da bo madžarska vlada proučila možnosti za pravne postopke. Kot je še menil, je odločitev v Evropskem parlamentu pokazala, da so politiki, ki so za migracije, v Evropskem parlamentu v večini. ""To smo že vedeli, a danes se je izkazalo, a so zagovorniki migracij v večini tudi znotraj Evropske ljudske stranke (EPP),"" je še dejal.
Evropska ljudska stranka po svoji vesti Socialdemokrati, liberalci, Zeleni in levica so že vnaprej sporočili, da bodo poročilo predvidoma podprli, evroskeptiki naj bi bili proti. Ključno pa je bilo, kako se je odločila najvplivnejša, desnosredinska Evropska ljudska stranka (EPP), ki je sicer politična družina madžarskega premierja Viktorja Orbana. Kot je v torek dejal vodja EPP-ja Manfred Weber po burni in dolgi razpravi v skupini, je poslancem dovolil, da glasujejo po svoji vesti. EPP ima v 750-članskem Evropskem parlamentu 219 poslancev. Sledijo socialisti (189) in liberalci ter demokrati (68).
Proti članici se 7. člen pogodbe EU-ja sproži v primeru, da se prepoznajo kršitve osnovnih vrednot Evropske unije, ki so navedene v 2. členu Lizbonske pogodbe, med njimi so enakopravnost, svoboda, demokracija, vladavina prava ter spoštovanje človeške dostojanstvenosti in pravic.
Za odvzem glasovalnih pravic potrebno soglasje, ki pa ga najverjetneje ne bo Postopek po 7. členu je kompleksen. Skrajni ukrep je odvzem glasovalnih pravic, za kar pa je potrebno soglasje, ki ga v primeru Poljske ni, saj je Orban že na začetku napovedal veto na takšno odločitev. V zameno lahko verjetno zdaj pričakuje podobno zagotovilo Poljske.
Prva faza: Štiripetinska večina za končno odločitev K sprožitvi prve, preventivne faze 7. člena lahko pozove tretjina članic Unije, Evropski parlament z dvetretjinsko večino oddanih glasov in absolutno večino vseh poslancev ali Evropska komisija. Končno odločitev o tem, ali obstaja tveganje resnih kršitev, sprejmejo članice s štiripetinsko večino.
Druga, kazenska faza: Za začetek tretjina članic ali Evropska komisija K sprožitvi druge, kazenske faze 7. člena lahko pozove tretjina članic ali Evropska komisija. Tu gre za odločanje o tem, ali dejansko obstajajo resne kršitve, ne govori se več le o tveganju. Ta del ima dve stopnji. V prvi morajo voditelji Unije najprej soglasno odločiti, da obstajajo resne kršitve. V drugi pa svet s kvalificirano večino – 72 odstotkov članic, ki predstavljajo 65 odstotkov prebivalstva EU-ja – odloča o odvzemu pravic, ki izhajajo iz članstva, vključno z glasovalnimi pravicami.
Slovenski poslanci večinsko (4:3) proti poročiluOd osmih slovenskih poslancev v EP-ju so Milan Zver, Romana Tomc, Patricija Šulin in Lojze Peterle (vsi EPP) glasovali proti poročilu, Franc Bogovič (EPP) se je vzdržal, medtem ko so ga Tanja Fajon (socialisti in demokrati), Igor Šoltes (Zeleni) in Ivo Vajgl (Alde) podprli.
Zver: Ukrep je prestrog Zver (EPP/SDS) je ocenil, da je ukrep proti Madžarski zagotovo prestrog. Med drugim je glasoval proti zaradi vsebinskih razlogov, saj poročilo po njegovi presoji posega na področje, ki ni v pristojnosti evropskih inštitucij, kot sta socialna politika in izobraževanje. Dodal je še, da je levica skušala s poročilom pridobiti politične točke pred volitvami v Evropski parlament. Pojasnil je, da če se bo spor nadaljeval znotraj EPP, bo ta morda celo izgubila volitve, saj bodo volivci videli, da skupina ni enotna, ampak razdeljena. ""To je nevarnost, ki se nam lahko zgodi,"" je dejal.
Tomc: Poročilo je neuravnoteženo Tudi Tomčeva (EPP/SDS) je glasovala proti poročilu, ker je bilo neuravnoteženo. V poročilu in glasovanju o razmerah na Madžarskem vidi nepotreben vnos razdora v politiko Evropske unije. Današnja odločitev po njenem prepričanju ne bo dosegla nobenih sprememb na Madžarskem in bo imela ravno nasprotni učinek od želenega, saj se bo položaj Orbana v domovini le še okrepil.
Fajonova in Šoltes zadovoljna Na drugi strani pa sta se sprejetja poročila razveselila Fajonova in Šoltes, pri čemer sta oba poudarila sporočilo, ki so ga s sprejetjem poslali Budimpešti. ""Sporočilo je jasno, da takšne politike v Evropi ne sprejemamo,"" je dejala Fajonova.
Bogovič: Morali bi glasovati še o Slovaški, Poljski, Romuniji in Malti Bogovič pa je priznal, da se je glasovanja vzdržal, ko je tehtno premislil argumente na obeh straneh in ni mogel pritrditi ne eni ne drugi strani. Opozoril je, da je v Evropi še več držav, ki bi bile vredne enakovredne obravnave. ""Če bi imel možnost v sklopu glasovati še za Slovaško, Poljsko, Romunijo in Malto, bi 100-odstotno potrdil in dal jasno opozorilo, kje je rdeča linija,"" je povedal."
http://www.rtvslo.si/svet/evropa/italija-zn-u-zagrozila-s-prenehanjem-financiranja/465615,prebežnik,238,"
					11. september 2018 ob 13:41
					Rim - MMC RTV SLO, STA","
K. Št.
",Italija ZN-u zagrozila s prenehanjem financiranja,"Italija je izjave visoke komisarke ZN-a za človekove pravice Michelle Bachelet, ki je bila kritična do politike Rima glede prebežnikov, označila za ""neprimerne, neutemeljene in krivične"" in ZN-u zagrozila s prenehanjem financiranja.
Italija letno prispeva več kot sto milijonov evrov in z zavezniki bomo razmislili o koristnosti nadaljevanja teh vlaganj v razsipavanje, poneverbe in krajo znotraj organizacije, ki želi pridigati Italijanom, medtem ko nekatere države izvajajo mučenje in smrtno kazen, je dejal italijanski notranji minister Matteo Salvini.
Italijansko zunanje ministrstvo v izjavi za javnosti sicer ni potrdilo groženj notranjega ministra Salvinija, je pa poudarilo prizadevanja Italije pri reševanju prebežnikov z morja in pomoč afriškim državam.
V Evropo manj prebežnikovV Rimu še poudarjajo, da so ""ponosni"" na svoj prispevek pri zmanjšanju števila smrti prebežnikov v Sredozemskem morju, ki se je po njihovih podatkih v primerjavi z istim obdobjem lani zmanjšalo za 52 odstotkov. Dodali so, da se je v zadnjih 12 mesecih zmanjšalo tudi število prihodov prebežnikov Evropo, in sicer za 80 odstotkov.
Komisarka ZN-a v Italijo pošilja poročevalceNova komisarka Združenih narodov za človekove pravice Michelle Bachelet je bila v ponedeljek kritična do prizadevanj vlad za omejitev priseljevanja, saj da s tem ne rešujejo težav ob povečanem prihodu prebežnikov, temveč povzročajo nova sovraštva.
Med državami je izpostavila le ZDA, Madžarsko in Italijo. Ob tem je napovedala, da bo v Italijo poslala skupino poročevalcev in potem pregledala njihova poročila o strmem porastu rasizma in nasilnih dejanj, namenjenih prebežnikom in Romom."
http://www.rtvslo.si/slovenija/na-bazovici-pozivi-k-strpnosti/465463,prebežnik,431,"
					9. september 2018 ob 18:45
					Bazovica - MMC RTV SLO, STA","
La. Da.
",Na Bazovici pozivi k strpnosti,"Pred spomenikom na gmajni pri Bazovici so se spomnili na leta 1930 ustreljene bazoviške junake. Kot je poudarila osrednja govornica, senatorka Tatjana Rojc, nas Bazovica definira kot ljudi v naši lestvici vrednot.
Senatorka in predstavnica slovenske narodne skupnosti v Italiji Tatjana Rojc je na slovesnosti opozorila na potrebo po ohranjanju spomina na dogodke v Bazovici. ""Bazovica nas s svojim zvokom definira kot ljudi v naši hierarhični lestvici vrednot, ki ima od začetka naše zavestne biti za osnovno vodilo svobodo, enakost, bratstvo,"" je poudarila senatorka in dodala: ""Brez bazoviških žrtev bi se naše življenje verjetno nikoli ne razvijalo s tistim prepotrebnim pogumom, uporno ter v spoštovanju do drugih, ki nikoli ni umanjkalo, tudi do tistih, ki ne delijo našega svetovnonazorskega prepričanja.""
Po prepričanju Rojčeve naš svet uničujeta preveliko lagodje in ""arogantno prepričanje, da je dovolj, da se politika, kultura, gospodarstvo osredotočijo na delitev javnih sredstev našim ustanovam in društvom, da je pomembnejši le kdor bolj nespametno in zgolj v svojo korist dviga glas in omalovaževalno kaže s prstom na druge (...), ki rušilno podtika laži in neti spore med nami, ne predstavi pa nikakršnega načrta ali programskega predloga, da bi ga skupaj predebatirali"".
Govorci opozorili na nestrpnost do prebežnikovRojčeva je posvarila tudi pred netenjem strahu pred tujci in prebežniki. ""Netiti strah pred njimi pomeni netiti strah tudi pred tistimi Primorci, ki so vse od začetka prejšnjega stoletja prepluli oceane v begu pred diktaturo in v iskanju nove bodočnosti,"" je navedla. Zbranim je še položila na srce, da ""noben zakon nam ne bo mogel jamčiti obstoja, nobeno zagotovljeno politično zastopstvo nam ne bo moglo krojiti prihodnosti, če ne bomo strnili svojih misli in postrojili svojih vrst v skupnem načrtovanju svoje prihodnosti in z njo prihodnosti bodočih generacij"".
Drugi osrednji govornik, predsednik Novinarskega krožka v Trstu Pierluigi Sabatti je problematiziral odnos italijanske države, ki nikoli ni zares obračunala s svojo fašistično preteklostjo, zaradi česar se danes nekaznovano uporabljajo fašistični simboli in gesla. Posledica tega je po njegovem mnenju rasizem, ki se je tu pokazal v nasilnem odnosu do Slovencev, danes pa je uperjen proti prebežnikom.
Slovesnosti, ki se je začela s prihodom udeležencev spominskega planinskega pohoda, nadaljevala pa se je s kulturno-umetniškim programom in polaganjem vencev pred spomenikom, se je udeležila tudi evropska komisarka Violeta Bulc. S tradicionalnimi spominskimi slovesnostmi v Bazovici vsako leto obudijo spomin na štiri junake, člane tajne organizacije Borba – Ferda Bidovca, Franja Marušiča, Alojza Valenčiča in Zvonimirja Miloša, ki so jih 6. septembra 1930 pri Bazovici ustrelili na podlagi obsodbe italijanskega fašističnega posebnega sodišča. Obsojeni so bili zaradi izvedbe bombnega atentata na uredništvo tržaškega časopisa Il Popolo di Trieste."
http://www.rtvslo.si/slovenija/nevladniki-prebeznikom-pomagajo-sele-ko-pridejo-na-slovensko-ozemlje/465452,prebežnik,271,"
					9. september 2018 ob 16:49
					Ljubljana - MMC RTV SLO, Radio Slovenija","
Nika Benedik, Radio Slovenija
","Nevladniki prebežnikom pomagajo šele, ko pridejo na slovensko ozemlje","V petek so odjeknile besede odhajajoče notranje ministrice Vesne Györkös Žnidar, da nekatere nevladne organizacije policijskim postajam napovedo prihode tujcev, skupaj z imeni in priimki, ter da domnevno pomagajo prebežnikom pri prestopu meje.
V Pravno-informacijskem centru nevladnih organizacij, v katerega je ministrica uperila prst, odgovarjajo, da to ne drži. Kot zagotavlja direktorica PIC-a Katarina Bervar Sternad, pomagajo le tistim, ki so že v Sloveniji, in vztraja, da je njihovo delo zakonito.
Besede ministrice Györkös Žnidarjeve razumemo kot odziv na poročilo o domnevno spornih praksah pri obravnavi tujcev, svojo plat zgodbe predstavi Bervar Sternadova in zatrdi, da nudijo pomoč le tistim prebežnikom, ki so že v Sloveniji in so pripravljeni vstopiti v uradne postopke: ""Najprej moramo biti prepričani, da gre za ljudi, ki so v Sloveniji, potem zahtevamo od njih jasno navedbo tega, da bodo sodelovali v policijskem postopku in nato nam sporočijo, kdo so in kje so in potem o tem naprej komuniciramo s policijo.""
Ob ugibanjih, kako prebežniki za PIC sploh vedo, Bervar Sternadova pojasni, da je njihova številka javna: ""Vedo, da se na to številko lahko javijo, ko vstopijo v Slovenijo. In to tudi storijo."" Ali je takšno ravnanje nezakonito, pojasnjuje strokovnjak za kazensko pravo Blaž Kovačič Mlinar: ""Če te trditve držijo, potem je takšno ravnanje v skladu z zakonom, namreč če tujec že sam prestopi državno mejo in potem zaprosi za pomoč neko nevladno organizacijo, to ne more biti sporno.""
Sporno je, če gre za pomoč pri nezakonitem prehodu meje: ""Če kdor koli organizira oziroma se ukvarja s tem, da pomaga pri prehodu državne meje brez ustreznih dokumentov in na neoznačenih mejnih prehodih, potem je to kaznivo dejanje."""
http://www.rtvslo.si/kultura/vilenica/malta-na-vilenici-majhna-skala-raznolike-poezije-sredi-sredozemlja/465407,prebežnik,1442,"
					8. september 2018 ob 18:50,zadnji poseg: 8. september 2018 ob 19:51
					Štanjel - MMC RTV SLO","
Aljaž Koprivnikar
",Malta na Vilenici - majhna skala raznolike poezije sredi Sredozemlja,"Majhna literatura in še manjši nacionalni jezik, a vendar v njem raznoliki literarni glasovi, bi lahko povzeli okroglo mizo in literarno branje z malteškimi literati, ki sta potekala ob letošnjem festivalu Vilenica.
Ta namreč vsako leto svojo pozornost ob festivalskem dogajanju posveti tudi literaturam, ki nastajajo v manjših jezikih, znotraj teh izbere sodobna književna imena in z njihovimi prevodi v slovenski jezik poskrbi za bogato kulturno izmenjavo. Do zdaj je v sklopu festivala izšlo enajst antologij iz konglomerata različnih jezikov, letošnja dvanajsta izdaja pa je kot rečeno posvečena malteški književnosti, ki je pri nas poznana dokaj majhnemu krogu bralcev, čeprav v zadnjih letih vzbuja vse večje zanimanje in s tem povezan porast prevodov v slovenski jezik.
Povezovalka okrogle mize Breda Biščak je ob samem začetku naprej predstavila osebni pogled na to državo, ki jo nekateri imenujejo tudi ogromen piškot sredi Sredozemskega morja, in dobro povzela nekatere skupne značilnosti Malte in Slovenije. Obe namreč pripadata družini manjših evropskih jezikov, hkrati pa nam je skupna sredozemska identiteta, ki je na naših tleh pogosto premalo izražena. Malta, ki je v preteklosti pomenila poželenje številnih osvajalcev in nato dolgo preživela v izolaciji, se danes kot prostor večkulturnosti, prepletov vpliva iz arabskega, afriškega in evropskega sveta vse bolj odpira navzven, pri čemer veliko vlogo igrata literatura in vse večje število prevodov. Tem prizadevanjem sledi tudi tokratna antologija, delo dveh urednikov, in sicer na slovenski strani pesnika Petra Semoliča, na malteški pa Immanuela Mifsuda, enega najbolj poznanih imen malteške literature, dobitnika evropske nagrade za književnost in najbolj prevajanega malteškega avtorja v slovenski jezik. Slednja sta s pomočjo devetih prevajalcev (Breda Biščak, Miljana Cunta, Miriam Drev, Nada Grošelj, Boris Jukić, Ana Pepelnik, Andrej Pleterski, Vera Pejovič in Peter Semolič) izbrala dvajset sodobnih malteških glasov (Walid Nabhan, Simone Galea, Immanuel Mifsud, Simon Bartolo, Adrian Grima, Simone Inguanez, Loranne Vella, Alex Vella Gera, Abigail Ardelle Zammit, Ġużè Stagno, Claudia Gauci, Nadia Mifsud, Clare Azzopardi, John Aquilina, Antoine Cassar, Glen Caleja, Karl Schembri, Norbert Bugeja, Miriam Calleja in Leanne Ellul), ki enakovredno zastopajo oba spola in prav tako območje proze in poezije, pri čemer so v tokratnem omizju iz izbora sodelovali štirje avtorji (Immanuel Mifsud, Clare Azzopardi, Norbert Bugeja in Loranne Vella).
Pesniška generacija, rojena po septembruV nadaljevanju je povezovalka besedo prepustila Immanuelu Mifsudu, ki se je v svoji predstavitvi antologije naprej navezal na njen naslov Wara Settembru (slovensko Po septembru) in razložil, da je za Maltežane mesec september zelo pomemben, saj gre za čas dveh nacionalnih praznikov (8. septembra zaznamujejo dan zmage, ko praznujejo konec dveh vojaških obleganj, 21. dan v istem mesecu pa dan neodvisnosti), pri čemer so tudi vsi izbrani avtorji antologije rojeni po septembru leta 1964, ko Malta postane suverena država. Ob vprašanju, ali obstajajo skupno izhodišče oziroma značilnosti sodobne malteške književnosti, se je Mifsud navezal na pretekle generacije, ki so v večini svoje pisanje naslonile na teme nacionalnega, nacionalne enotnosti in identitete, od česar se današnja generacija izrazito loči, saj v povezavi z nacijo izraža dvom. Kot je opaziti tudi v tokratnem izboru, gre za izjemno raznovrstne avtorje, katerih ustvarjanja ne moremo zožiti na skupni imenovalec, pač pa v njih lahko prepoznamo pogled v svet navzven, sprejemanje vplivov različnih kultur oziroma nacionalnih literatur, s čimer njihovo pisanje dobiva drugačne razsežnosti, tudi vsebinsko. To je v primerjavi s preteklostjo namreč zapisano v bolj urbane tokove, in čeprav današnje avtorje še združuje primarno sredozemska identiteta, pri njih ni zaslediti nekdanje romantizirane idealizacije narave, kot je to vidno denimo ob motivu morja, saj ta danes postaja realni simbol tragičnih usod prebežnikov in je prikazan veliko bolj ambulantno v pisavah njihovih predhodnikov. Še ena izmed novejših značilnosti malteške književnosti v razmerju do preteklega se kaže pri ženskih avtoricah, saj so te bile nekoč slabo zastopane, danes pa se položaj izboljšuje, pri čemer gre poudariti, da tokratna antologija pomeni tudi prvi primerek v malteški književnosti, v kateri sta enakovredno zastopana oba spola.
Majhna književnost in majhen jezikOrisu antologije in malteške sodobne književnosti je sledilo povezovalkino vprašanje glede jezika, ki ga je postavila Clari Azzopardi, večkrat nagrajeni pisateljici in predavateljici malteščine na malteški univerzi. Pri malteščini namreč gre za enega najmanjših evropskih jezikov, ki ima le okoli štiristo tisoč govorcev ali govork, hkrati pa se njegova specifika skriva tudi v tem, da je kot semitski jezik oddaljen od drugih evropskih jezikov. Ob tem so bile izpostavljene medjezikovne in kulturne povezave, saj lingvistično sicer izhaja iz arabščine, a je sčasoma zaradi bližine Sicilije in kot nekdanja angleška kolonija Malta v svojo jezikovno strukturo prejela vse večje vplive italijanščine in angleščine, pri čemer je dodati, da njeni prebivalci običajno aktivno govorijo vse tri omenjene jezike (malteščino, angleščino, italijanščino). Azzopardijeva je sicer pojasnila, da kljub bližini arabskega in afriškega sveta v sami literaturi vsaj do pred kratkim nista imela večjega vpliva, kar je mogoče razložiti tudi prek različnega religioznega verovanja, hkrati pa prek tega, da so se Maltežani v svoji prevodni literaturi ves čas ozirali na sever, v italijansko kulturo in književnost. A predvsem v zadnjem času in znotraj zadnje generacije pisateljev se pri tem krepi stik z omenjenima geografskima prostoroma, kar je tudi zasluga malteškega sredozemskega literarnega festivala in novih prevodov, prek katerih se prav tako seznanjajo z neevropsko literaturo.
Iz izolacije v širni svetObmočju vpliva različnih kultur se je v nadaljevanju priključil tudi Norbert Bugeja, pesnik in predavatelj postkolonialnih študij na Sredozemskem inštitutu malteške univerze, ki je Malto ponazoril kot objekt večnega hotenja, vse od preteklih tujih zavzetij otoka do današnje situacije, ko Malta predstavlja prostor v iskanju varnega in boljšega življenja prišlekom iz Severne Afrike in z Bližnjega vzhoda. Podobno kot Mifsud se je tudi on v območju raznolike kulturne situacije navezal na malteško književno tradicijo, ki je po njegovem mnenju večji del vplivov iz zunanjega sveta začela sprejemati šele po osamosvojitvi, ko so pri avtorjih opazni eksperimentalni slog, povzemanje beatgeneracije z Zahoda in na drugi strani tudi oziranje k nekdanjemu vzhodnemu bloku. Pri tem je novo generacijo opisal kot literarne pirate, ki svoje vplive sprejemajo od tu in tam, jih prilagodijo za svoje potrebe, predvsem pa jih zanima svet okoli njih, kjer zelo pomembno vlogo posredništva igrajo že večkrat omenjeni prevodi. Odhod z otoka v svet je iz svoje lastne izkušnje zaupala Loranne Vella, pisateljica, prevajalka in performerka, ki sicer živi v Bruslju, čemur je sledilo vprašanje povezovalke na temo preživetja in podpore njene domovine v tujini. Na to je avtorica odgovorila, da si je od leta 2004, ko se je Malta pridružila Evropski uniji, zelo želela oditi v tujino in to navezala tudi na pregovorno malteško majhnost in težnje svojega naroda po izolaciji označila s podobo sobe polnih ogledal, v katerih posameznik ves čas primerja samega sebe. Širši mednarodni prostor in življenje v tujini sta ji tako po eni strani omogočila potrebno svobodo, po drugi pa dodatno raziskovanje jezika, pri čemer je o državni podpori umetnosti dejala, da je ta bila v preteklosti precej skopa, a se stanje v zadnjem desetletju vidno izboljšuje.
Vznemirljivo raznoliki glasoviPredstavitvi antologije in omenjenih avtorjev je sledilo branje, ki je obiskovalcem okrogle mize približalo malteški jezik, hkrati pa s prevodi poskrbelo, da so se seznanili z nekaterimi najboljšimi primerki sodobne malteške literature. Čeprav je bilo ob branju avtorjev zaznati nekatere skupne motive in podobe, predvsem z že omenjenega območja Sredozemlja, pa so bila dela med njimi izjemno raznolika. Immanuel Mifsud je med drugim prebral pretresljivo in angažirano pesem, ki morja ne označuje več kot prostora idealizacije, pač pa kot prostor grobov prebežnikov, ki v stiski za preživetje vsak dan umirajo na poti v obljubljeno Evropo. Clare Azzopardi, ki se posveča območju proze oziroma kratke zgodbe, je v navezavi na vse večje poseganje Maltežanov po tujini izbrala zgodbo, povedano iz perspektive ženske protagonistke v poznih srednjih letih, ki se dotika vprašanj domovine in prevprašuje svoje življenje zdomke. Angažiran glas je prav tako ponudil Norbert Bugeja, ki je v svojem branju prepotoval svet od Španije, Carigrada, Bejruta do Severne Afrike, a pri tem ne ponudil zgolj geografskih motivov, pač pa ob dobro uspeli melanholiji tudi angažiran pogled na svet, ki se v pesmih dotika tako finančne krize, družbenih anomalij kot nedavnih državnih prevratov. Kot poslednja bralka se je Loranne Vella navezala na različne možne resničnosti in v svoji zgodbi Scanje in hostije v ospredje postavila današnjo individualnost, odnos do starosti in s tem povezanim strahom, s čimer ji je uspel eden izmed najbolj poglobljenih opisov prevpraševanja družbenih odnosov do starejšega prebivalstva in človeške psihe v starosti. Prireditvi oziroma njeni povezovalki je tako dramaturško zelo učinkovito uspelo premešati predstavitev antologije in njenih avtorjev z enim od doslej najcelovitejših vpogledov v malteško literaturo, pri čemer pa sama knjižna izdaja, ki priča o vznemirljivem literarnem vrenju, pomeni tudi dobrodošlo pridobitev slovenskemu bralcu in odpira možnost nadaljnjim stikom med našima majhnima deželama."
http://www.rtvslo.si/lokalne-novice/dolenjska/na-breziskem-bo-v-primeru-vecjega-prihoda-prebeznikov-le-zacasen-registracijski-center/465340,prebežnik,329,"
					7. september 2018 ob 20:45
					Ljubljana - MMC RTV SLO, STA","
G. K.
",Na Brežiškem bo v primeru večjega prihoda prebežnikov le začasen registracijski center,"V primeru večjega prihoda prebežnikov bi bil potencialni sprejemno-registracijski center v občini Brežice zgolj začasen. Šlo bi za center zaprtega tipa, gibanje prebežnikov pa bi bilo omejeno, je pojasnila Mojca Špec Potočar, direktorica vladnega urada za prebežnike.
Z brežiške občine so sporočili, da so predstavniki občine in krajevnih skupnosti na sestanku v Brežicah dobili osnovne informacije o sprejemno-registracijskih centrih. Za občane in krajane v neposredni bližini centra pa je pomembno, da bo ta v primeru njegove vzpostavitve začasen in zaprtega tipa, policija pa bo tam ""skrbela tako za varnost kot komunikacijo"".
Direktorica urada za oskrbo in integracijo prebežnikov Mojca Špec Potočar je sicer na sestanku brežiškemu županu Ivanu Molanu, predsedniku Krajevne skupnosti Dobova Mihaelu Boraniču in predsedniku Krajevne skupnosti Jesenice na Dolenjskem Bogdanu Palovšniku predstavila zadolžitev urada, da po navodilu in v sodelovanju s policijo in z ministrstvom za notranje zadeve poskrbi za vzpostavitev ter delovanje sprejemno-registracijskih centrov na meji, če bi bilo to potrebno ob povečanem prihodu prebežnikov.
Načrtovanje centrov ob mejiCentre načrtujejo ob državni meji tik ob mejnih prehodih, v občini Brežice pa na območju mejnega prehoda Obrežje. Po njenih besedah bo omenjeni urad poskrbel za logistiko postavitve centra oz. za šotore, sanitarije, ograje, oblačila, hrano in podobno, za postopke s prebežniki in varovanje pa policija.
Centre so načrtovali za sprejem do 320 ljudi, ki jih bodo tam zadržali največ do 72 ur. V primeru, da bodo prebežniki zaprosili za azil v Sloveniji, jih bodo premestili v notranjost države, tiste, ki za azil ne bodo zaprosili, pa vrnili Hrvaški.
""Trajne naselitve ne bo""Molan in Špec Potočarjeva sta se pogovarjala tudi o dveh stanovanjih, ki so jih v Brežicah opremili za primer potrebe nastanitve beguncev. Kot so še sporočili z občine, jim je omenjeni urad pojasnil, da ju, ker je Slovenija že izpolnila kvote t. i. programa relokacije in trajne nastanitve beguncev, ne bodo potrebovali. Urad bo zato stanovanji vrnil ministrstvu za javno upravo, ""kar pomeni, da v bližnji prihodnosti v občini Brežice ne bo trajne naselitve prebežnikov""."
http://www.rtvslo.si/slovenija/zaradi-domnevnega-vracanja-prebeznikov-policija-pod-drobnogledom-unchr-ja/465285,prebežnik,848,"
					7. september 2018 ob 12:51,zadnji poseg: 8. september 2018 ob 19:47
					Ljubljana - MMC RTV SLO, STA","
La. Da., G. K.
",Zaradi domnevnega vračanja prebežnikov policija pod drobnogledom UNCHR-ja,"Varuh človekovih pravic še vedno preverja prisilno vračanje prebežnikov, ravnanje policistov pa bo pod drobnogled vzel tudi UNHCR. Na notranjem ministrstvu medtem očitke zavračajo.
Predstavniki varuha in notranjega ministrstva so na delovnem sestanku obravnavali očitke na račun dela policije pri obravnavi tujcev. Pred kratkim so se namreč pojavila pričevanja o tem, da policisti na Hrvaško nezakonito vračajo tujce, ki naj bi nameravali vložiti prošnjo za mednarodno zaščito v Sloveniji.
Ker preverjajo vse očitke o domnevnih kršitvah človekovih pravic, so po besedah varuhinje Vlaste Nussdorfer ""stopili v akcijo"" in zahtevali odgovore pristojnih. Že avgusta so izdali vmesno poročilo, v katerem so ugotovili pomanjkljivosti pri postopkih obravnave tujcev, sklepne ugotovitve pa bodo strnili v končnem poročilu.
Varuh preverja delo črnomaljske in metliške policijeNamestnik varuhinje Ivan Šelih je spomnil, da so že junija nenapovedano obiskali policijski postaji Črnomelj in Metlika. Pregledali so dokumentacijo in v njej pogrešali skrbnejše zapise obravnave osebnih okoliščin tujcev, ki bi omogočili nadzor nad obravnavo posameznih primerov. Po njegovih besedah niso mogli ""ne potrditi ne zanikati"" izjav tujcev o prisilnem vračanju, zato še naprej obiskujejo posamezne policijske postaje. Če so ob junijskih obiskih lahko le pregledali obstoječo dokumentacijo, pa na obiskih, ki jih trenutno izvajajo, spremljajo postopke policistov s tujci. ""Na podlagi teh obiskov bo mogoče povedati kaj več,"" je napovedal.
Dvoumna navodila policistom?Pri varuhu so opozorili tudi na dvoumno navodilo policistom za obravnavo tujcev, ki govori o mešanih patruljah s slovenskimi in hrvaškimi policisti. Iz navodila bi bilo namreč mogoče razumeti, da slovenski policist lahko ne upošteva izražene namere tujca, da bo v Sloveniji zaprosil za azil, ampak obravnavo prepusti hrvaškemu kolegu. Po Šelihovih besedah je bilo to navodilo nejasno, so pa v pogovorih s policisti ugotovili, da če je mešana patrulja na slovenskem ozemlju, tujce obravnavajo slovenski policisti.
Po besedah državnega sekretarja na notranjem ministrstvu Boštjana Šefica je navodilo popolnoma jasno. Kot je dejal, mešane patrulje pretežno delujejo na mejni črti, policista v takšni patrulji, ki vseskozi prehajata mejo, pa ne ugotavljata vsakič posebej, ""ali sta pol metra levo ali desno"". Protokol med državama v takšnih primerih dovoljuje, da obravnavo tujca prevzame ena ali druga stran. To pa po njegovih besedah nikoli ne pride v poštev v notranjosti države, na nesporno slovenskem ozemlju.
Györkös Žnidarjeva vse očitke zavračaVse očitke o nezakonitem vračanju tujcev je zavrnila tudi ministrica za notranje zadeve, ki opravlja tekoče posle, Vesna Györkös Žnidar. ""Z vso gotovostjo in odgovornostjo lahko zatrdim, da policija ne izvaja skupinskih izgonov tujcev iz države,"" je poudarila in dodala, da vračanje tujcev na Hrvaško poteka v okviru zakonsko predvidenih postopkov.
Da tujcem ne odrekajo pravice do mednarodne zaščite, po njenih besedah pritrjujejo tudi statistični podatki, saj je bilo letos vloženih več kot 2100 prošenj za mednarodno zaščito. Je pa ob tem opozorila, da se soočajo z očitnimi zlorabami azilnega postopka. Velika večina tujcev, ki izrazijo namero za vložitev prošnje, in tudi prosilcev za azil, namreč samovoljno zapusti azilni dom, kar pomeni, da jim Slovenija predstavlja zgolj vmesno točko na poti do končnega cilja.
Ministrica: Sporno je delovanje nekaterih nevladnikovGyörkös Žnidarjeva sicer ne nasprotuje, da so postopki policije pod drobnogledom. Tako se tudi z Visokim komisariatom Združenih narodov za begunce (UNHCR) dogovarjajo za neposreden monitoring policijskih postopkov na najbolj obremenjenih policijskih postajah. Moti pa jo, da se ""bolj kot ugotovitvam MNZ in policije verjame izjavam drugih subjektov, nevladnim organizacijam in tujcem"". Ob tem je opozorila na po njenem mnenju izrazito sporno delovanje nekaterih nevladnih organizacij.
Tako naj bi ena izmed njih policijskim postajam napovedovala prihode skupine tujcev, skupaj z njihovimi imeni in priimki, ki bodo zaprosili za mednarodno zaščito. Nato pričakujejo, da jim policija poroča o vsakem posameznem primeru, policisti pa so bili ob tem deležni tudi groženj s kazenskimi ovadbami. Ministrica sicer ni želela izpostaviti imena te nevladne organizacije, saj želi, kot je dejala, le opozoriti na škodljivost in nedopustnost takšnih ravnanj.
PIC policijo obvešča, kje so prebežnikiV Pravno-informacijskem centru nevladnih organizacij so potrdili, da policijo obveščajo, kje so ljudje, ki želijo v Sloveniji zaprositi za mednarodno zaščito. Ob tem so poudarili, da je njihovo ravnanje popolnoma zakonito in da policiji celo delno pomaga pri nadzoru nad nedovoljenimi migracijami. Pojasnili so, da pomagajo samo tistim, ki so na ozemlju Slovenije.
Kot so pojasnili, tujcem nudijo pravno pomoč v uradnih postopkih, če nameravajo zaprositi za azil. ""Ko nam torej oseba sporoči, da želi v uradni postopek oziroma pri nas zaprositi za mednarodno zaščito in da bi pri tem potrebovala našo pomoč, policijo obvestimo, kje se nahaja, kdo je ter ali želi zaprositi za mednarodno zaščito,"" so zapisali in dodali, da s tem tujce vnaprej seznanijo. Ob tem so v PIC-u pojasnili, da pomagajo samo tistim, ki so na ozemlju Slovenije.
MNZ: Prošnjo mora tujec podati samVendar pa na ministrstvu za notranje zadeve (MNZ) njihove izjave ocenjujejo kot ""nepopolne in zavajajoče"". Najav PIC-a, da bodo posamezni tujci podali prošnjo za mednarodno zaščito, ni mogoče šteti kot namero za podajo prošnje, če tega tujec ne stori sam, so opozorili. Obenem so opozorili, da lokacija, kjer so določeni prebežniki, torej ali so v Sloveniji ali v kateri drugi državi, ""ni okoliščina, ki bi opravičevala ali zmanjševala spornost takega ravnanja nevladne organizacije""."
http://www.rtvslo.si/svet/evropa/nemski-notranji-minister-seehofer-izrazil-razumevanje-za-skrajne-desnicarje/465191,prebežnik,658,"
					6. september 2018 ob 14:21
					Berlin - MMC RTV SLO, STA","
B. V.
",Nemški notranji minister Seehofer izrazil razumevanje za skrajne desničarje,"Nemški notranji minister Horst Seehofer se je ostro izrekel o priseljevanju in izrazil razumevanje za ljudi, ki se ""upirajo"", kot so skrajni desničarji v Chemnitzu. ""Vprašanje migracij je mati vseh političnih problemov v tej državi,"" je dejal.
Predsednik CSU-ju je to dejal tako ob robu srečanja svoje bavarske Krščansko socialne unije v sredo kot za današnjo izdajo časopisa Rheinischen Post, ko je odgovarjal na vprašanje o vzponu skrajno desničarske Alternative za Nemčijo (AfD) v Nemčiji.
""Prvič imamo stranko desno od unije, ki se ji je srednjeročno uspelo uveljaviti, razdeljeno državo in pomanjkanje podpore ljudskim strankam v družbi,"" je komentiral Seehofer. Termin ljudska stranka se v nemški politiki sicer nanaša na stranko, ki je načeloma odprta za volivce iz vseh družbenih slojev, ne glede na njihov morda različen svetovni nazor.
Seehofer je nadaljeval, da takšnega stanja v Nemčiji morda ne gre pripisati samo migracijski politiki, a ""vprašanje migracij je mati vse političnih problemov v tej državi. To pravim že leta. In to potrjujejo številne javnomnenjske raziskave,"" je prepričan Seehofer.
Nadaljeval je, da številni ljudje danes skrbi glede svojega socialnega položaja povezujejo z vprašanjem migracij. Opozoril je tudi na težave pri iskanju evropske rešitve za uravnoteženo razporeditev prebežnikov znotraj EU-ja, poroča nemška tiskovna agencija DPA.
Razumevanje za ""upor"" skrajne desniceNa srečanju CSU-ja je minister, ki je junija prav zaradi vprašanja priseljevanja sprožil hudo vladno krizo v Berlinu, tudi izrazil razumevanje za ljudi, ki se ""upirajo"", kot na primer podporniki skrajno desne stranke Alternativa za Nemčijo (AfD) in skrajno desnega islamofobnega gibanja Pegida v saškem Chemnitzu, kjer so po uboju moškega 25. avgusta, za kar sta osumljena neki Iračan in Sirec, vzniknili protesti skrajnih desničarjev, ki so bili tudi nasilni.
Seehofer je ob tem po besedah virov s srečanja CSU-ja poudaril, da to ne pomeni, da so ti jezni ljudje nacisti. Najprej se je zgodil brutalen zločin, je poudaril notranji minister. Po poročanju medijev je sicer prav tako povedal, da uboj 35-letnika ne upravičuje nemirov in da vztraja pri ničelni toleranci do nasilja.
Seehofer je vse doslej o razmerah v Chemnitzu molčal, njegove izjave pa gre verjetno pripisati tudi temu, da bodo na Bavarskem 14. oktobra deželne volitve. CSU ima tam absolutno večino, a ji zdaj zaradi vedno večje priljubljenosti AfD-ja grozi njena izguba.
Ostri odzivi SPD-ja in nestrinjanje kanclerkeIzjave notranjega ministra so že naletele na ostre odzive socialdemokratov (SPD), ki vlado sestavljajo skupaj s Krščansko demokratsko unijo (CDU) Angele Merkel in Seehoferjevim CSU-jem. Generalni sekretar SPD-ja Lars Klingbeil je Seehoferju očital ""desnopopulistično čvekanje"". Podpredsednik stranke Ralf Stegner pa je menil, da bi moral Seehofer odstopiti, če ne bo več mogel biti notranji minister vseh ljudi v Nemčiji.
Na Seehoferjevo izjavo, da so migracije mati vseh problemov v Nemčiji, se je danes odzvala tudi kanclerka in ji oporekala. ""Jaz pravim drugače,"" je dejala v pogovoru za televizijo RTL. ""Pravim, da vprašanje migracij pred nas postavlja izzive. In pri tem so tudi problemi,"" je dejala Angela Merkel, a poudarila, da so tudi uspehi, poroča DPA.
Angela Merkel: Protesti v Chemnitzu sovražniV zvezi s protesti v Chemnitzu je kanclerka govorila o ""pojavih, ki niso v redu"". ""Sovražni so in uperjeni proti drugim ljudem,"" je dejala. Izpostavila je tudi demonstracije, ki so pokazale, ""da ljudje vstanejo proti sovraštvu do tujcev in rasizmu"". Ostro je napadla AfD, ki je po njenem razpihovala vzdušje, tudi z izjavami o mirni revoluciji, med katero bi morali nezaželeni novinarji izginiti. Gre za izjemno kritične izjave, je bila ostra kanclerka.
Kanclerka je sicer že v sredo obsodila ""sovraštvo na ulicah"" v Chemnitzu in poudarila, da so posnetki iz mesta jasno pokazali, ""da je prišlo tudi do preganjanja nedolžnih ljudi"". S tem se je odzvala na kritike, ki jih je sprožila, ko je v zvezi s protesti v saškem mestu že prvič govorila tudi o preganjanju tujcev.
Kot je v sredo poudarila namestnica tiskovnega predstavnika kanclerke Ulrike Demmer, so posnetki iz Chemnitza pokazali, da se je sledilo ljudem tujega rodu in da se je grozilo novinarjem, poroča časnik Franfkurter Allgemeine Zeitung."
http://www.rtvslo.si/svet/evropa/babis-in-merklova-glede-prebeznikov-ostajata-vsak-na-svojem-bregu/465136,prebežnik,165,"
					5. september 2018 ob 21:49
					Berlin - MMC RTV SLO, STA","
A. V.
",Babiš in Merklova glede prebežnikov ostajata vsak na svojem bregu,"Češki premier Andrej Babiš je v Berlinu obiskal nemško kanclerko Angelo Merkel. Državnikoma ni uspelo premostiti razlik v stališčih do migracijske politike Evropske unije (EU).
Pravična porazdelitev beguncev med državami članicami EU-ja ostaja ""kritična tema"", je povedala Merklova. Češka skupaj s Poljsko, Madžarsko in Slovaško še naprej ostro nasprotuje shemi EU-ja za prerazporeditev beguncev znotraj povezave. Nemška kanclerka se medtem zavzema za skupne evropske rešitve na področju migracij.
Ni enotnega stališča glede prebežnikov na morjuBabiš, ki je na prvem obisku v Nemčiji po lanski zmagi na volitvah, je potrdil, da še vedno ni enotnega stališča o sprejemanju prebežnikov, rešenih na morju. Nemška kanclerka pa je medtem dejala, da se Italije, kamor pride največ čolnov s prebežniki, ne sme pustiti same pri spoprijemanju s tem.
Od leta 2015 Češka pomagala s 100 milijoni evrovČeški premier, čigar manjšinska vlada je oblast prevzela šele julija letos, je poudaril, da je njegova država pokazala solidarnost s tem, ko je prizadetim državam od leta 2015 namenila 100 milijonov evrov pomoči."
http://www.rtvslo.si/lokalne-novice/foto-v-metliki-200-ljudi-protestiralo-proti-postavitvi-migrantskih-centrov-v-beli-krajini/465111,prebežnik,538,"
					5. september 2018 ob 19:41
					Metlika - MMC RTV SLO, STA","
Al. Ma., Foto: BoBo/Tom Urh
",Foto: V Metliki 200 ljudi protestiralo proti postavitvi migrantskih centrov v Beli krajini,"Civilni iniciativi Metlika in Bela krajina sta pred metliško občinsko stavbo danes pripravili protest proti območnim migrantskim centrom. Zbralo se je nekaj nad 200 protestnikov.
Predstavnica Civilne iniciative Metlika Annemarie Šimec je povedala, da bi radi s protestom dosegli to, da se Belokranjcem prisluhne in njihovim željam ugodi.
""Vse ostaja na predvolilnih obljubah, vsake štiri leta pa so primorani čakati, da se jim spet nekaj obljubi. Bela krajina nima infrastrukture, nima cest, nima nič, migrante pa ja. Ne damo se,"" je poudarila in dodala, da protestirajo tudi proti neinformiranosti. Opozorila je, da so od pristojnih terjali pojasnila glede omenjenih razpisov, a jih od večine niso dobili, je še dejala Šimčeva.
Predstavnica Civilne iniciative Bela krajina Maja Kocjan je dodala, da omenjeni razpisi nakazujejo, da bodo center vzpostavili nekje v Beli krajini. Ker se število nedovoljenih prehodov meje v Beli krajini krepi, tem v kakršni koli obliki nasprotujejo, ""saj vsi vedo, kakšno škodo je s tem utrpelo Obrežje"", je opozorila.
Zahtevajo ""predvsem, da se umaknejo vsi razpisi omenjenega urada, ki zadevajo Belo krajino. Druga zahteva je, da se okrepi nadzor meje, tudi s pomočjo vojske in da se tej dajo večja pooblastila"".
Če bo treba, bodo protest nadaljevali in območje gradnje migrantskih centrov prometno onemogočili z zaporami, pri čemer si bodo pomagali s težko gradbeno mehanizacijo, je še napovedala Kocjanova.
Šiško: Naj živijo v ljudovladni državiProtesta v Metliki se je udeležil tudi poveljnik t. i. Štajerske varde Andrej Šiško. Kot je pojasnil, je prišel tako v vlogi poveljnika ""varde"" kot predsednika gibanja Zedinjena Slovenija.
""Prišli smo z namenom, da podpremo domačine, Belokranjce in Metličane, v njihovih prizadevanjih, da živijo v svobodni ljudovladni državi, in hkrati, da se povežemo z ljudmi, ki želijo pomagati pri ustanavljanju Kranjske dežele,"" je povedal Šiško.
Naročila še ne pomenijo postavitveDirektorica vladnega urada za oskrbo in integracijo migrantov Mojca Špec Potočar je sicer ob napovedi metliškega protesta poudarila, da omenjena naročila še ne pomenijo postavitve takih centrov. Novinarjem je davi povedala, da je urad omenjena ""dolgoročna"" naročila objavil v okviru svojega rednega delovanja in ker morajo biti pripravljeni na možnost krepitve prihoda migrantov.
""Ker gre za oceno, da bi se lahko v naslednjem obdobju zgodil množičen prihod migrantov, je treba v skladu z zakonom izpeljati vse potrebne postopke, pri čemer gre za velika in dolgotrajna javna naročila in le za okvirne sporazume, ki se bodo sprožili le takrat in če bo povečan prihod migrantov, in ne zato, ker bi to ocenjevali za jutri ali kadar koli,"" je opozorila Špec Potočarjeva.
Kot so za Slovensko tiskovno agencijo ocenili belokranjski župani, metliški župan Darko Zevnik, črnomaljska županja Mojca Čemas Stjepanovič in njena semiška kolegica Polona Kambič, za protest ni potrebe.
Zevnik je dejal, da jih sicer policijski ukrepi in žična ograja na meji nekoliko motijo, vendar pa so ti upravičeni. Čemas Stjepanovičeva je ocenila, da policija ob meji ukrepa v skladu s pooblastili in da so glede na število nedovoljenih migrantskih prehodov ukrepi ob meji potrebni.
Njuna semiška kolegica Kambičeva pa je poudarila, da organizatorji protesta, ob tem, ""da ni glede omenjenega centra nič konkretnega"", zgolj ""ustvarjajo preplah in zavajajo"". Dodala je, da na semiški občini nikakor ne želijo, ""da se med ljudi vnašata nemir in strah pred nečim, ker se morda nikoli ne bo zares udejanjilo""."
http://www.rtvslo.si/kultura/knjige/vileniska-uvertura-brez-bistvenih-izzivov-za-osrednje-goste-festivala/465089,prebežnik,1482,"
					5. september 2018 ob 15:00
					Ljubljana - MMC RTV SLO","
Aljaž Koprivnikar
",Vileniška uvertura brez bistvenih izzivov za osrednje goste festivala,"Festival Vilenica, ki je v ponedeljek v spremljevalnem programu ponudil srečanje z lanskim (Jurij Andruhovič) in letošnjim nagrajencem (Ilija Trojanow), se je dodobra začel s torkovo dopoldansko uverturo, ki jo je moderiral pisatelj, kritik in urednik Aljoša Harlamov, v njej pa so bili predstavljeni oba omenjena nagrajenca in letošnja slovenska avtorica v fokusu, Mojca Kumerdej.
Po splošni predstavitvi vseh treh se je povezovalec programa navezal na današnji svet in s tem povezano tematiko letošnjega festivala Pisati in preživeti.
Družbene težave, literatura in njen ustvarjalecSvojega prvega gosta Trojanowa je pri tem povprašal sledeč novinarskemu intervjuju, v katerem je pisatelj v časopisu Delo poudaril pomembno miselnost, da ne pripadati pomeni svobodo. Harlamov je to povezal z našim občudovanjem umetnikov, a hkrati s področja svobodnih umetnosti in literature nato pojem svobode prevpraševal ob aktualnih družbenih težavah, kjer se je ob posameznikovi svobodi navezal predvsem na primer prebežnikov, ki v evropskem prostoru za marsikaterega prebivalca, morda ponekod tudi avtorja, danes predstavljajo vir nevarnosti ter strahu.
Trojanow je pritrdil, da današnji čas vse bolj obvladuje občutje strahu, a da je naša zahteva po večji zavarovanosti ponekod že naravnost pretirana, saj vsaj v evropskem pogledu živimo v varnem svetu, z več varovanja pa paradoksalno prejmemo tudi večji občutek negotovosti. Ta po avtorjevem mnenju izhaja iz politike emocij, ki še dodatno destabilizira že tako krhek politični diskurz, pri čemer se po njegovem prepričanju danes v Evropi vse več ljudi zaveda lastnih privilegijev, izhajajoč iz imperialistične politike izkoriščanja. Ob tem smo priča tudi koncu dominacije arhetipa belega moškega, skladno s tem pa je pogosto sklicevanje na tradicijo, nostalgijo po preteklosti, saj so nekdanje strukture danes pod vprašajem, s čimer je mogoče pojasniti vse večji radikalizem in druge pojave političnih ideoloških anomalij.
Temu je dokaj predvidljivo sledilo Harlamovo vprašanje, kje je v takšni situaciji položaj pisatelja in kakšna je njegova današnja naloga v območju prej omenjene negotovosti, na kar se je odzval ukrajinski pisatelj Jurij Andruhovič. Ta je ob ""nalogah"" oziroma bolje rečeno izzivih sodobnih avtorjev dejal, da ne obstaja neko širše skupno izhodišče, če pa že obstaja, ga je treba iskati v tradicionalnem smislu, da mora pisatelj pisati dobro literaturo in svoje ustvarjanje postavljati iz jezika navzven. Pri tem se je navezal tudi na modernizacijo samega jezika, ki je v zadnjem času vse bolj podvržen poenostavitvam, kar je trend, opazen tudi v družbi sami, avtorji pa se morajo po njegovem mnenju premakniti zunaj izolacije, se proti temu boriti ter jezik poudarjati kot sredstvo razumevanja in možnost družbenega dialoga.
Ob omenjenih družbenih težavah in izzivih, s katerimi je povezovalec soočil oba pisatelja, pa je v svojem nadaljevanju docela nespretno edino avtorico omizja, Mojco Kumerdej, iz območja družbenega raje prestavil v položaj ženske pisave ter se ob tem navezal na slovenske priprave na frankfurtski knjižni sejem. Zanimalo ga je predvsem vprašanje obstoja ženske literature in tako imenovane literature za ženske v območju liberalizacije književnega trga in njegovih trendov, pri čemer pa je Kumerdejeva iz položaja industrije odgovor spretno zasukala, da je slednja osebno ne interesira pretirano, pač pa se sama posveča umetnosti ter znotraj nje posebno literaturi. V svojem delu se namreč ne omejuje, uporablja različne narativne tehnike ter tako moške kot ženske glasove oziroma identitete, literaturo pa razume kot sredstvo boljšega razumevanja sveta, ki se tudi v njenem primeru spreminja iz dela v delo, od pozitivnega pogleda na svet v njenih začetnih delih, v bolj negativno smer v poslednjih knjigah. Pri tem se je navezala na prej izpostavljeno tematiko vloge pisatelja v današnjem svetu in ob že omenjenih replikah obeh pisateljskih kolegov dobro izpostavila zadušljivost neoliberalizma, ki avtorje sili k vse večji proizvodnji v industrijskem smislu, a ob tem pogosto pozablja na ustvarjalnost.
Vse težji položaj pisatelja – parazita?Ob prevpraševanju položaja avtorja v današnjem neoliberalnem svetu so pri tem Harlamova zanimale tudi izkušnje iz tujine, pri čemer smo po eni strani od ukrajinskega pisatelja prejeli že pričakovano in po večjem delu Evrope ter širšem svetu videno sliko sodobnega ustvarjalca, ki se mora ob pisanju za preživetje ukvarjati še z marsičim, je tako imenovana večživka, saj pogosto nastopa tudi v vlogi urednikov, organizatorjev – pri čemer pa v Ukrajini avtorji za svoje preživetje največkrat posegajo po prevajalstvu, ki je še sorazmerno dobro plačano.
Drugače se je na vprašanje razmer v nemškem prostoru, kjer se je Harlamov želel osredotočiti na relacijo med žanrsko in leposlovno literaturo, odzval Trojanow. Ta je pretrgal niz že nič kolikokrat slišanega tarnanja o finančnih težavah in krizi današnjega ustvarjalca, saj je s primeri iz zgodovine dobro ponazoril, da je pogoj preživetja avtorja od njegovega literarnega ustvarjanja in s tem povezan prodajni uspeh relativno nov koncept. Tudi v preteklosti namreč denimo veliki nemški mojstri besede, bodisi so bili bogati bodisi revni, niso živeli zgolj od literature, čemur pa je dodal še bolgarsko situacijo, kjer se je vloga razumevanja pisatelja spremenila šele s komunizmom, ko poklic pisatelja postane institucionaliziran, s tem pa reguliran od državnega aparata. Diskusiji je tako Trojanow dolil čistega vina, saj se je prav tako dotaknil današnjega položaja, ko pisatelji ne morejo preživeti sami, pač pa jih v skoraj 90 odstotkih preživlja podporni sistem javnih sredstev, branj, knjižnične izposoje, štipendij v nasprotju z večkrat omenjeno nujnostjo prodajnega uspeha posameznega avtorja. Ob tem je dobrodošlo opozoril tudi na današnjo problematiko obračanja avtorjev k trendom, ki omogočajo večji zaslužek in našo obsedenost z literarnimi nagradami, ki pogosto delujejo ločevalno, pri čemer rešitev problematike sam vidi predvsem v boju za umetnost oziroma literaturo zunaj primeža neoliberalnih tokov, torej v njeni primarni svobodi.
Pri tem je Mojca Kumerdej dobro poudarila vse večjo težavo javnega mnenja, ki ni naklonjeno današnjim ustvarjalcem, prav tako pa ne umetnosti in kulturi v širšem smislu, saj to področje javnost dojema parazitsko. Z navezavo na slovensko stvarnost je ilustrirala primer, kako je politični sistem zmožen krivo obtožiti občutljivo skupnost, kar je sicer ponavljajoča se struktura v družbi, a v slovenskem primeru poteka že zadnjih petdeset let in zadeva tudi vprašanje javno dostopnega izobraževanja, zdravstva ter izborjenih pravic. Brez konkretne vizije, kakšno državo, kakšno skupnost hočemo, in brez ustavitve ekonomskih komentarjev, ki so v svojem sovražnem diskurzu neobčutljivi do umetnosti, namreč takšna pot po njenem mnenju in mnenju številnih vodi v katastrofo.
Iz vse bližje katastrofe v ležernostČe je skorajda vse do konca vileniške uverture skladno z letošnjo temo festivala njen poudarek ležal predvsem v območju družbenega in (materialnem) položaju avtorja v njem, je iz bolj črnogledega pogleda povezovalec dogodka v nadaljevanju prešel na humor ter ironijo, ki lahko označujeta protisredstvo prej omenjenemu strahu in ju je kot povezovalni element opaziti tudi v vseh treh avtorskih opusih. Pri tem se je Harlamov navezal na Andruhovičev roman Moskoviada, ki ponuja izvrsten primer prepletanja strahu ob propadu imperija in na drugi strani bralcu ponuja dobro dozo humorja ter ironije. Andruhovič je o njem povedal, da gre ob slovenskem prevodu pravzaprav za petdeseto izdajo romana, ki je bil originalno izdan leta 1992 in potemtakem hkrati ni in je v kontekstu današnjega časa.
Četudi pripada postmodernizmu in govori o preteklih dogodkih, znova pridobiva aktualnost, kar je avtor ponazoril z rusko izdajo v letu 2001, v času Putinovega vzpona, ter sklenil, da bi morebitna nova izdaja dela v današnjem času ruskemu založniku hkrati lahko prinesla tudi državni pregon. Od osvobodilnega humorja se je pri tem Harlamov ob Trojanowu želel navezati na še svetlejše optimistične tone, in sicer na njegovo delo Moja olimpijada: amater, štiri leta, 80 disciplin, ki bo kmalu izšlo v slovenščini ter ga povprašal, kaj je ob pisanju omenjene knjige spoznal o sebi in športu. Avtor je podobno kot na svoji predstavitvi dan prej med seboj povezal področji literature in športa, saj po njegovem mnenju zadnji omogoča izgradnjo psihološkega profila svojega uporabnika ter širše gledano tudi socialne strukture, ki je ideološko nepogojena in lahko prav tako označuje enega izmed vzorov oziroma vplivov književnosti.
Razumevanju športa kot ene izmed današnjih oaz je sledilo vprašanje Kumerdejevi, kako si vzeti čas od sveta in hkrati biti v svetu vse hitrejših informacij, pri čemer je Harlamova posebno zanimala predvsem potreba oziroma zahteva v današnjem literarnem in založniškem svetu po avtorju, ki je vseprisoten, aktivno sodeluje pri promociji ter uporabi družbenih omrežij, na drugi strani pa kje in če v tem obstaja meja do posameznikove pravice do izolacije. Na to je avtorica odgovorila dokaj preprosto, a hkrati učinkovito; vsak posamezni avtor, ki si želi bralcev, sicer mora sodelovati na dogodkih in širiti svojo literaturo, a si hkrati vzeti čas ter si dovoliti izolacijo, saj ravno ta ponuja možnosti novih raziskovanj ter ustvarjanj – slednje pa posamezniku s svojo močjo omogoča preživeti tudi v težjih življenjskih situacijah.
Kot je na to opozarjal že sam naslov dogodka Uvertura: predstavitev vileniških novitet in pogovor z avtorji, je tokratno omizje večinoma sicer poskrbelo za uspešno predstavitev vseh treh avtorjev, a hkrati ob že večkrat slišanih tematikah in pogosto predvidljivih vprašanjih povezovalca tudi ni ponudilo bistvenih izzivov osrednjim imenom letošnjega festivala, pri čemer gre pričakovati, da bo pogovore nadgradila petkova vileniška okrogla miza srednjeevropske pobude z letošnjo tematiko Pisati in preživeti."
http://www.rtvslo.si/svet/s-in-j-amerika/venezuelska-vlada-pravi-da-je-stopnja-izseljevanja-normalna/465050,prebežnik,305,"
					5. september 2018 ob 10:46
					Caracas - MMC RTV SLO","
B. V.
","Venezuelska vlada pravi, da je stopnja izseljevanja ""normalna""","Medtem ko Združeni narodi ugotavljajo, da je Venezuelo zaradi gospodarske in politične krize od leta 2014 zapustilo 2,3 milijona ljudi, vlada v Caracasu pravi, da je stopnja izseljevanja ""normalna"".
Podpredsednica vlade Delcy Rodríguez je po poročanju BBC-ja dejala, da so številke prenapihnile ""sovražne države"", ki želijo upravičiti vojaško posredovanje v Venezueli. Dejala je, da se je venezuelska vlada pritožila pri generalnem sekretarju ZN-a Antoniu Guterresu zaradi ""posameznih predstavnikov"", ki po njenih besedah predstavljajo ""normalen migracijski tok kot humanitarno krizo, da bi upravičili posredovanje"".
Medtem so se na dvodnevnih pogovorih o tem, kako se spoprijeti z množičnim prihodom venezuelskih izseljencev, sestali predstavniki 11 latinskoameriških držav. Po koncu pogovorov v ekvadorskem glavnem mestu Quito so predstavniki držav pozvali Venezuelo, naj ljudem, ki želijo zapustiti državo, izda veljavne potne liste in osebne izkaznice.
Ob tem so pozvali vse države v regiji, naj še naprej sprejemajo in ščitijo migrante, ki bežijo pred venezuelskim gospodarskim propadom.
Caracas obtožuje ""sovražne države""Prejšnji mesec je agencija ZN-a za migracije opozorila, da gre Venezuela v smeri enake begunske krize, kot je bila v Sredozemlju leta 2015. Delcy Rodríguez pa je dejala, da je ZN uporabil podatke, ki so jih priskrbele ""sovražne države"", in jih predstavil ""kot, da so njegovi"".
""Sovražnih držav"" sicer ni izrecno poimenovala, je pa obtožila sosednjo Kolumbijo, da je zaprosila za mednarodna sredstva za spoprijemanje z venezuelskimi migranti, v resnici pa naj bi hotela živeti na račun donacij. Caracas je Bogoto obtožil tudi, da je odgovorna za nedavni neuspeli napad z brezpilotnim letalnikom na venezuelskega predsednika Nicolása Madura. Kolumbija je kakršno koli vpletenost zanikala.
Podpredsednica venezuelske vlade ni omenila, koliko Venezuelcev je zapustilo državo, Maduro pa je dejal, da to število ""ni večje kot 600.000 v zadnjih dveh letih glede na potrjene, preverjene, resne številke"". Ob tem pa Maduro ni navedel vira za število, ki ga je navedel, še poroča BBC."
http://www.rtvslo.si/svet/evropa/salvini-merklova-je-podcenila-posledice-prihoda-prebeznikov/464980,prebežnik,396,"
					4. september 2018 ob 14:09
					Rim - MMC RTV SLO, STA","
T. J.
",Salvini: Merklova je podcenila posledice prihoda prebežnikov,"Italijanski notranji minister Matteo Salvini je prepričan, da je nemška kanclerka Angela Merkel podcenila izzive, ki jih predstavlja množičen prihod prebežnikov.
""Angela Merkel je zagotovo podcenila tveganje družbenega spopada, ko je trdila, da je v Nemčiji dovolj prostora za več sto tisoč ljudi,"" je Salvini povedal za Deutsche Welle in dodal: ""Še vedno se spominjam, kaj se je zgodilo leta 2015 ob praznovanju novega leta v Kölnu in drugje."" Temu je sledilo več hujših kaznivih dejanj, kar je spodbudilo vzpon skrajno desne, protipriseljenske stranke Alternativa za Nemčijo (AfD), kar je prepričan, da je posledica politike Merklove.
S slabim predvidevanjem kanclerke, kot pravi, je povezal tudi zadnje nasilne proteste skrajne desnice v Chemnitzu. Med protesti podpornikov skrajne desnice in njihovih nasprotnikov je bilo poškodovanih več deset ljudi. ""Nasilje ni nikoli rešitev. Nasilje kliče k nasilju, vendar je nemška vlada več let podcenjevala problem, tako da je vzpon AfD le odziv na zgrešeno politiko,"" je prepričan.
Salvini je svoja ostra stališča do migrantov ohranil tudi po tem, ko je njegova stranka Liga skupaj s populističnim Gibanjem petih zvezd junija prevzela oblast v Italiji, sam pa je prevzel mesto notranjega ministra. Med drugim je ladjam nevladnih organizacij z rešenimi migranti prepovedal vstop v italijanska pristanišča; tako več ladij z rešenimi ljudmi v zadnjem času obstalo sredi morja, saj jim Salvini ni dovolil vplutja, dokler druge države Evropske unije niso obljubile, da bodo sprejele migrante.
Rekordna podpora Salvinijevi Ligi Medtem je Salvinijeva Liga po zadnji anketi inštituta SWG z 32 odstotki dosegla rekordno visoko podporo. Prehitela je tudi koalicijsko Gibanje petih zvezd, ki ima 28-odstotno podporo vprašanih. Skrajnodesničarski Ligi se ostra stališča Salvinija očitno obrestujejo. Do tujcev sovražna Liga bi tako močno presegla rezultat z marčnih volitev, ko je osvojila 17 odstotkov glasov. Populističnemu Gibanju petih zvezd je medtem v primerjavi z volitvami podpora nekoliko upadla. Tedaj so osvojili 32 odstotkov glasov.
Salvinijeva stranka je podporo pridobila predvsem na račun desne stranke Naprej, Italija nekdanjega premierja Silvia Berlusconija, ki ima glede na anketo s 6,9 odstotka zgodovinsko nizko podporo. Na volitvah je ta stranka osvojila 14 odstotkov glasov. Levosredinska Demokratska stranka ima medtem podobno podporo kot na volitvah. Tedaj je osvojila približno 19 odstotkov, v anketi SWG pa 17,7 odstotka. ""Ne verjamem tem rezultatom, previsoki so,"" je v odzivu povedal Salvini. Vendar pa Ligo tudi glede na anketo inštituta Plepoli podpira 30 odstotkov vprašanih, Gibanje petih zvezd pa 29 odstotkov."
http://www.rtvslo.si/slovenija/poklukar-obvladovanje-migracij-je-temeljnega-pomena/464935,prebežnik,1411,"
					4. september 2018 ob 07:56,zadnji poseg: 4. september 2018 ob 21:24
					Ljubljana - MMC RTV SLO, STA","
Al. Ma.
",Poklukar: Obvladovanje migracij je temeljnega pomena,"Kandidat za notranjega ministra Boštjan Poklukar je za svojo prvo prioriteto postavil varovanje ljudi in premoženja, s tem pa tudi obvladovanje migracij. Njegovo predstavitev je večina članov odbora ocenila kot ustrezno. Za takšen sklep je glasovalo deset, proti pa sedem poslancev.
Poklukarja je v prihodnjo vlado Marjana Šarca predlagala stranka LMŠ. Zaslišan je bil na prvi nujni seji odbora DZ-ja za notranje zadeve, javno upravo in lokalno samoupravo. ""Verjamem vase, da bom naloge opravljal dobro,"" je začel predstavitev. Za prvo vodilo si je postavil zagotavljanje razmer za varnost ljudi in premoženja, prva prioriteta pri tem pa obvladovanje migracij.
Slovenija se spoprijema s spremenjenimi varnostnimi razmerami v mednarodni skupnosti, na katere mora ustrezno odgovoriti. Dozdajšnji zakonodajni ukrepi so pomagali obvladovati migracijski pritisk, prispevali k umiritvi in stabilizaciji razmer. Treba pa bo pripraviti celotno migracijsko strategijo, ki bo večresorska, je dejal.
Novela zakona o tujcih je bila pripravljena zaradi takratnih razmer in omogoča številne ukrepe za primer neobvladljive rasti migracij, je povedal kandidat. Novela je trenutno na ustavnem sodišču, sodbo bo spoštoval.
Tehnične ovire na meji bodo odstranjene ""takoj, ko bodo razmere to dopuščale"". V dani varnostni situaciji jih ne bodo odstranili, za to bodo morali biti izpolnjeni vsi pogoji in na koncu sprejeta politična odločitev, je povedal.
Kodelja za moderno in vitkejšo javno upravo, a ne v smislu samega zmanjševanja
Pikalo: Šolski resor najperspektivnejši, vendar najobčutljivejši
Cerar: Gospodarska diplomacija je vse bolj pomembna
Pivec: Upravljanje s tveganji, ki jih prinašajo podnebne spremembe
Zunanje meje EU-ja je treba okrepljeno varovati, je našteval načrte in prioritete. Pri tem ima Slovenija kot država nosilka šengenske meje posebno odgovornost, tako slovenski državljani kot drugi v Evropski uniji pričakujejo, da bomo mi zagotavljali varnost. ""Tukaj ne bo nobenega odstopanja v skladu s standardi. Nadzor južne meje poteka zakonito, strokovno in v skladu s pooblastili. Na južni meji se sicer krepi migracijski tok, a ga policija še obvladuje.""
Za več denarja in kibervarnostOb tem je Poklukar opozoril, da je varnostni sistem Slovenije podhranjen in žrtev dolgotrajnega varčevanja. ""Dogodki iz mednarodnega okolja pa kažejo, da mora biti celoten varnostni sistem pripravljen na takojšnje ukrepanje,"" je dejal. Prizadeval si bo za višje financiranje sistema, da bo kos sodobnim izzivom in se bo lahko razvijal. Pri tem je precej postorila dozdajšnja ministrica, saj je opremljala policijo in jo kadrovsko okrepila, Poklukar pa je napovedal nadaljevanje njene politike.
Poudaril je še problematike kibernetske ogroženosti, nevarnosti terorizma in ogroženosti ključne infrastrukture. Tukaj bo treba veliko medresorskega dela. ""Prizadeval si bom za visoke standarde varovanja,"" je dejal. Posebej se bo zavzel za krepitev policijske računalniške forenzike.
Vrtovec: Slovenija je bila transportno podjetjeJernej Vrtovec (NSi) je spomnil na oceno prejšnje ministrice, da prebežniki pogosto zlorabljajo institut mednarodne zaščite. Ministra je vprašal, kaj bo spremenil, da se zlorabe preprečijo. Spomnil je, da leta 2015 Slovenija ni spoštovala šengenskih pravil, temveč je bila ""transportno podjetje"", in vprašal, kakšno je stališče ministra do tega, glede na to, da zagovarja spoštovanje standardov. Nadalje ga je zanimalo, kateri so pogoji za umik ograje z meje in koliko so koalicijsko usklajeni.
O konkretnih ukrepih minister ne želi govoriti, saj bodo šele pripravljeni, pri čemer se bo naslonil na policijsko in varnostno stroko. Glede usklajenosti pa je dejal, da je prepričan, da bodo našli neki minimalni skupni imenovalec glede varnosti, ki da je v interesu vseh. Vprašanje zlorab azilnega sistema pa je naslovil tako: vsakdo, ki nezakonito prestopi mejo in zaprosi za mednarodno zaščito, mora biti ustrezno procesiran. To je mednarodni pravni akt, ki ga je treba spoštovati. ""Strinjam pa se, da se pri povečanju migracijskega toka prek slovenskega ozemlja prihaja do tega, da so azilni domovi polni oziroma se polnijo. Problem poznam in se bom z njim v polnosti seznanil, ko bom prevzel položaj.""
Grims: Položaj se slabšaBranko Grims (SDS) je ocenil, da azilni sistem poka po šivih, pri čemer praktično nihče v njem ni begunec, saj v sosednji državi ne divja vojna. Spomnil je na povečan pritok iz Italije. Ministra je vprašal, kaj bo storil, da bo zadevo spravil varnostno in stroškovno v razumen okvir, pri čemer se položaj ""slabša vsak dan"". Minister je odgovoril le, da nima podatkov, da policija položaja ne bi obvladovala, tako varnostno kot stroškovno. Je pa dodal, da bi lahko prišlo do poslabšanja varnostne situacije, če bi prišlo do množičnega prihoda in zaprsitev za azil. Zato se morata policija in varnostni sistem okrepiti, je dejal.
Janja Sluga (SMC) je ocenila, da se v DZ-ju z izpostavljanjem teme ""po nepotrebnem širita strah in sovraštvo"". Podobnega mnenja je bila Nataša Sukič (Levica).
Janja Sluga je nadalje prosila za kandidatov odziv na pojav ""varde"" Andreja Šiška. Grims je njeno vprašanje dopolnil z vprašanjem o paravojaških enotah na splošno, h katerim je uvrstil tudi z uniformami in orožjem opremljenimi skupinami, ki se pojavljajo ob dogodkih NOB-ja. Spomnil je še, da so Šiška pred kratkim podprli znotraj zveze borcev.
Kandidat je odgovoril, da konkretnega primera ne komentira, saj ga obravnava policija in bi lahko politična intervencija samo škodovala; verjame pa, da postopek poteka strokovno in zakonito.
Žan Mahnič (SDS) je dobil občutek, da je na predstavitvi kandidata za ministra za obrambo, in ocenil, da je najbrž Poklukar pri tem izvisel pri koalicijskem kupčkanju. Med drugim je povprašal o morebitni zamenjavi direktorja policije. Kandidat se o tem še ni odločil, najprej se želi z njim pogovoriti in oceniti kompatibilnost z ekipo. Je pa vnaprej dejal, da je Simon Velički karierni policist, ki je na položaj prišel zaradi strokovnosti.
O odhajajoči ministriciEva Irgl (SDS) je povprašala po kandidatovi oceni odhajajoče ministrice Vesne Györkös Žnidar. Zelo dobro, kljub težkemu mandatu, je odgovoril. Spoprijela se je z migrantsko krizo, ki jo je s sistemom notranje varnosti izredno dobro obvladovala, in pri tem spremenila kar nekaj pravnih aktov.
Ministrica je sicer v intervjuju za Večer povedala, da je na ta vprašanja gledala bistveno drugače kot drugi v stranki in bi pred volitvami težko zagovarjala program stranke, ki zmanjšuje pomen varnosti državne meje.
Poklukar je ocenil, da je pravilno identificirala težave, tudi problematiko zlorab azilnega sistema, in da je na bolje usmerila precej kazalnikov dela policije. Napovedal je nadaljevanje njenih programov, predvsem na področju kadrov in opreme.
Predrag Baković (SD) je povprašal po statusu zaposlenih v policiji. Predvsem v logističnem sektorju veliko ljudi prejema minimalno plačo, ljudje odhajajo, tisti, ki ostajajo, pa se spopadajo z velikimi obremenitvami. Poklukar je spomnil, da so bile v preteklem mandatu deloma že odpravljene plačne anomalije, za preostanek pa jih še čaka dialog s socialnimi partnerji.
O prioritetah in neonacistihSukičevo je zanimalo, kaj bodo njegove prioritete v prvih treh mesecih. Poklukar je napovedal, da se bo najprej seznanil s stanjem in bo dobil temeljno sliko, kaj dobro stoji in kaj je treba spremeniti. Takrat bo z veseljem tudi poročal državnemu zboru in iskal širše soglasje, ki da je za področje varnosti posebej potrebno.
Sukičeva je nadalje zatrdila, da se v Sloveniji krepijo neonacistične skupine, in vprašala, kako bo minister preprečeval njihove provokacije. Kandidat je dejal, da o tem ni obveščen, če to res obstaja, bodo ravnali v skladu z zakonom in pooblastili. Je pa dejal, da je kakršna koli politika spodbujanja nasilja nesprejemljiva tako za Slovenijo kot zanj osebno. Poslanko Levice je zanimalo, ali je za strukturiran dialog z nevladnimi organizacijami, takšen, kjer imajo nevladniki večjo težo od samo posvetovanja. MNZ že ima mehanizme zunanjega nadzora, sodelovanje poteka dobro, je odvrnil Poklukar, pa tudi sam nima zadržkov, da to nadaljuje in vodi dialog.
Komentirala je, da če bi Levica res narekovala besedilo koalicijske pogodbe, v njej zagotovo ne bi pisalo, da bodo učinkoviteje varovali šengensko mejo, niti tega, da je žica sploh na meji, kaj šele, kdaj jo je treba odstranjevati. ""To za nas ni metoda varovanja države.""
Nadaljevanje vprašanj o migracijahV večernem nadaljevanju zaslišanja se je največ vprašanj poslancev nanašalo na migracije. Poklukar povečan migrantski tok vidi kot varnostno grožnjo, ki jo izrablja tudi organizirani kriminal. Ob povečanem številu nezakonitih prehodov meje in prosilcev za azil se lahko poslabša varnostni položaj, pravi Poklukar, ki v takem primeru ne izključuje zaostritve zakonodaje s tega področja.
Nelegalni prehodi meje so po njegovem mnenju ""nezakonita stvar"". Verjame, da jih policija nadzoruje in ukrepa, čeprav se vseh dejavnosti tihotapcev ne da preprečiti. ""Vsega se ne da preprečiti, saj so bili tihotapci vedno iznajdljivi ljudje, če smo se še v šoli učili o Martinu Krpanu,"" je dodal.
Člane odbora je Poklukar pozval k sodelovanju na področju zagotavljanja varnosti, saj morajo na tako pomembnem področju najti vsaj minimalno soglasje, pri čemer je napovedal, da je pripravljen poslušati vse politične skupine.
Video: posnetek zaslišanja v dveh delih"
http://www.rtvslo.si/svet/afrika/novi-spopadi-oborozenih-milic-v-libiji-zahtevali-vec-deset-zivljenj/464758,prebežnik,410,"
					1. september 2018 ob 18:00
					Tripoli - MMC RTV SLO, Reuters","
J. R.
",Novi spopadi oboroženih milic v Libiji zahtevali več deset življenj,"V silovitih spopadih različnih vojaških milic pod okriljem obrambnega ministrstva blizu Tripolisa je umrlo najmanj 39 ljudi. Evropske države in ZDA pozivajo k prekinitvi ognja.
Libijsko ministrstvo za zdravje je sporočilo, da so od ponedeljka trajajoči spopadi kljub pozivom Združenih narodov po prenehanju zahtevali najmanj 39 smrtnih žrtev in okoli 119 ranjenih, poroča Deutsche Welle. Oblasti so zaradi spopadov zaprle tudi edino letališče v prestolnici.
Spopadi so izbruhnili med silami mednarodno priznane libijske vlade in t. i. Sedmo brigado iz mesta Tarhuna jugovzhodno od prestolnice, ki naj bi prav tako delovala v sklopu obrambnega ministrstva. Mednarodno priznani voditelj Fajez Al Saradž je medtem razpustil Sedmo brigado in v Tripolis vpoklical brigade iz bližnjih mest Misrata in Zintan, ki pa morajo prestolnico zapustiti do 30. septembra, poroča Independent.
Pred obstreljevanjem so pobegnili pazniki v prenapolnjenih libijskih begunskih centrih, zaradi česar je brez dostopa do hrane in vode v svojih celicah ostalo okoli 8.000 prebežnikov, opozarjajo Zdravniki brez meja. Več jih je iz centrov pobegnilo in iščejo zatočišče v mirnejših soseskah. Visoki komisariat ZN-a za begunce (UNHCR) je rešil okoli 300 Eritrejcev, Somalcev in Etiopijcev in jih premestil na varnejše kraje.
Kaotične razmere priložnost za trgovino z ljudmiLibijska mednarodno priznana vlada v boju z različnimi uporniškimi skupinami le s težavo ohranja nadzor and prestolnico Tripolis. Med kaotičnim bojem za oblast se je v preteklih letih razširila trgovina z ljudmi, vse od leta 2014 je več kot pol milijona ljudi v čolnih zapustilo libijsko obalo v upanju na boljše življenje v Evropi.
Evropske in libijske oblasti so v boju proti trgovini z ljudmi več tisoč prebežnikov namestile za rešetke prebežniških centrov. Človekoljubne organizacije opozarjajo, da so ti ljudje že tako ali tako prišli z vojnih območij in da v Libiji zanje ni varno.
Evropske države pozivajo h koncu spopadovZDA, Francija, Italija in Združeno kraljestvo so v soboto v skupni izjavi obsodili izbruh nasilja. ""Poskusi oslabitve legitimnih libijskih oblasti in oteževanja potekajočega političnega procesa niso sprejemljive,"" so zapisali in oborožene skupine posvarili, naj nemudoma končajo spopade.
Mnoštvo interesov onemogoča spravoPo smrti voditelja Moamerja Gadafija v državi že sedem let poteka neusmiljen boj za oblast. Mednarodno priznana vlada nadzira zahodni del države s prestolnico Tripolis, oblast na vzhodu države je v rokah vojaškega poveljnika Halife Haftarja in pripadnikov opozicije. Obe strani podpirajo različne paravojaške milice. Nekaj upanja za umiritev razmer je vzbudil dogovor vlade in ZN-a o parlamentarnih volitvah konec leta, vendar je morebiten uspeh vprašljiv zaradi mnogoterih interesov in nenehnih bojev številnih oboroženih skupin."
http://www.rtvslo.si/svet/evropa/unhcr-poziva-grcijo-k-preselitvi-prebeznikov-z-lezbosa-zaradi-slabih-razmer/464738,prebežnik,414,"
					1. september 2018 ob 14:08
					Ženeva,Atene - MMC RTV SLO","
B. V.
",UNHCR poziva Grčijo k preselitvi prebežnikov z Lezbosa zaradi slabih razmer,"Visoki komisariat ZN-a za begunce (UNHCR) je Grčijo pozval k preselitvi prosilcev za azil iz taborišča Moria na otoku Lezbos, saj naj bi razmere v taborišču ""dosegle vrelišče"". Grška vlada naj pospeši preselitev ljudi na celino, pravijo v UNHCR-ju.
V taborišču je prostora za 2.000 ljudi, zdaj pa jih tam prebiva okoli 8.000, zaradi česar so nasilje in spolni napadi pogosti, poroča BBC.
Življenjski standard v taborišču je tako slab, da številne dobrodelne organizacije znotraj njega iz protesta ne želijo delovati. Na dan, ko je BBC tam snemal, so dva človeka zabodli v vrsti za hrano.
""Še posebej smo zaskrbljeni zaradi obžalovanja vredne neustreznosti sanitarij, pretepov med frustriranimi skupinami, vse več spolnih nadlegovanj in napadov ter naraščajoče potrebe po zdravstveni in psihosocialni oskrbi,"" je dejal tiskovni predstavnik UNHCR-ja Charlie Yaxley.
Reportaža:
Lezbos - na robu Evrope
Yaxley je dejal, da se je grška vlada v preteklosti že večkrat zavezala k transferju ljudi v zaklonišča na celini, za kar je prejela tudi sredstva EU-ja. V ZN-ovi agenciji so Atene pozvali, naj pospešijo preselitev ljudi, ki so do tega upravičeni, na celino in naj tam povečajo kapacitete za namestitev prebežnikov.
Ob tem je UNHCR grške oblasti pozval tudi, naj hitro izboljšajo razmere v begunskih taboriščih na otokih in ponudijo alternativno namestitev za najranljivejše prebežnike.
Taborišče ""na črno""Taborišče Moria je bilo zamišljeno kot ""center za sprejem in identifikacijo"", ne pa begunsko taborišče, v katerem bi bili ljudi nastanjeni za daljše obdobje. Taborišče niti ne izpolnjuje meril za status uradnega taborišča.
Odvetniki, ki delujejo v taborišču, pravijo, da so nekateri ljudje tam že dve leti. Dobrodelna organizacija Zdravniki brez meja (MSF) so BBC-ju medtem sporočili, da v Morii samomor poskusijo narediti že otroci, stari tudi le 10 let.
Travma na travmoTaborišče smrdi po kanalizaciji, eno stranišče pa uporablja po 70 ljudi. Louise Roland-Gosselin iz MSF-ja je dejala, da je potrebno takojšnje ukrepanje. ""Naši zdravniki in strokovnjaki pričakujejo, da bodo zdravili ljudi zaradi travm, ki so jih doživeli v državah izvora. Zdravijo pa jih zaradi travm, ki so se jim zgodile v Grčiji,"" je dejala.
UNHCR je še sporočil, da čeprav so avgusta na grško celino preselili 1.350 beguncev in prosilcev za azil, to ni zmanjšalo pritiska, saj je ta mesec v povprečju dnevno prispelo 114 ljudi, medtem ko jih je julija dnevno v povprečju prišlo 83. Več kot 70 odstotkov prispelih prebežnikov so družine iz Sirije, Iraka in Afganistana.
Prisluhnite terenskemu podcastu Vala 202 o razmerah na Lezbosu, ki ga je januarja pripravil novinar Radia Slovenija Gašper Andrinek."
http://www.rtvslo.si/slovenija/ministrstvo-za-kulturo-prijavilo-revijo-demokracija-inspektoratu-za-medije/464684,prebežnik,888,"
					31. avgust 2018 ob 16:40
					Ljubljana - MMC RTV SLO, Radio Slovenija, Televizija Slovenija","
L. L.
",Ministrstvo za kulturo prijavilo revijo Demokracija inšpektoratu za medije,"Veliko razburjenja je sprožila nedavna naslovnica tednika Demokracija, na kateri je zapisano ""Z migranti v Slovenijo prihaja kultura posilstev"", ta zapis pa pospremi tudi obdelana fotografija belopolte ženske, ki naj bi jo napadale temnopolte roke migrantov.
""V tej naslovnici prepoznam sovražni govor. Vidim nestrpnost in način komunikacije, ki bi družbi, katere del sem, moral biti tuj,"" je za TV Slovenija komentiral klinični psiholog Aleksander Zadel.
Da gre za neetično, ideološko zlorabo medija, so prepoznali tudi v Društvu novinarjev Slovenije, poroča novinarka TV Slovenija Eugenija Carl. ""Take naslovnice niso namenjene samo spodbujanju nestrpnosti, ampak jih je potrebno poimenovati s pravim imenom, in to je rasizem. Tu ne gre za razpravo, ki bi bila namenjena razpravi o integracijski ali migrantski politiki, gre enostavno za zbujanje sovraštva. Migranti so le izgovor, gre za zbujanje strahu, pred vsem, kar ne spada v stereotip o pravih Slovencih. Kar me skrbi, je to, da ta retorika pospešeno vdira v naš prostor in ga zastruplja z lažnimi podatki, ki nimajo osnove v dejstvih,"" pravi podpredsednik Društva novinarjev Slovenije Primož Cirman.
V Društvu novinarjev Slovenije so inšpektorat za medije pozvali k ukrepanju. Z inšpektorata za medije pa so bili po poročanju novinarke Radia Slovenije Tine Lamovšek v odgovoru skopi, zgolj to, da so prijavo vzeli na znanje in da jo bodo obravnavali v najkrajšem mogočem času.
Podatki o posilstvih na laž postavljajo ""kulturo posilstev""Podatki o nasilništvu prebežnikov pri nas, ki jih vsakodnevno ponujajo mediji desnega političnega pola, so v resnici lažni. Tudi glede grožnje, pred katero straši vizualna konotacija naslovnice. Generalno policijsko upravo smo zaprosili za statistične podatke o posilstvih v Sloveniji od leta 2010 do danes. V osmih letih se je pri nas zgodilo 374 posilstev. Od tega so tako rekoč vsa, 334, zagrešili slovenski državljani. Preostali storilci so v glavnem iz držav nekdanje Jugoslavije. Državljani držav, od koder potencialno prihajajo prebežniki, so v osmih letih zagrešili štiri posilstva, in sicer v letih 2011 in 2015, torej še pred begunskim valom. Dva storilca sta bila iz Sudana, po eden iz Tunizije in Nigerije. Posilstva so se zgodila na območju policijske uprave Ljubljana. V drugih policijskih upravah kaznivih dejanj posilstva, ki bi jih zagrešili državljani držav, od koder sicer prihajajo migranti, niso imeli, poroča Eugenija Carl.
""Zaskrbljujoče je, ker se signal, ki veje z naslovnice, dotakne tistega dela populacije, ki je sam po sebi nosilec nestrpnosti, strahu, negotovosti in seveda potencialno tudi nosilec agresije. Če se ne odzovemo na take provokacije, je v tem trenutku nevarno to, da bodo ljudje dobili občutek, da si lahko privoščijo vedno več, da si lahko dovolijo tako izražanje in jutri tudi nasilno vedenje v skladu z nestrpnostjo,"" opozarja Zadel. Da iz naslovnice veje rasizem, pa menijo tudi na ministrstvu za kulturo: ""Po našem mnenju naslovnica Demokracije objektivno izkazuje rasno sovraštvo, saj se posilstvo evidentno povezuje (samo) s temnopoltimi migranti,"" so povedali za TV Slovenija. Revijo so prijavili inšpektoratu za medije, hkrati menijo, da je zadeva zrela za kazenski pregon.
Za našo televizijo so se odzvali tudi v kabinetu Boruta Pahorja. Zapisali so, da se predsednik vedno vzdržuje komentiranja medijev, da mu ne bi očitali poseganja v svobodo govora in tiska. So pa znana njegova stališča o nujnem medsebojnem spoštovanju.
Zadel meni, da ne smemo molčati: ""Vsak, ki čuti odgovornost o tem, v kakšni družbi želi živeti, je prav, da se odzove na take provokacije, od vrhov države, do tistih, ki držijo v rokah šolski sistem. Prav je, da začnemo od vrtca učiti o medkulturnosti, spoštovanju, sprejemanju in spoštovanju različnosti.""
Urednik Demokracije: Naslovnica je stvar svobodna uredniške presojeDirektor in odgovorni urednik Demokracije Jože Biščak težav ne vidi. Meni, da je naslovnica stvar proste in svobodne uredniške presoje. ""Naslovnica ne govori o posilstvih v Sloveniji, ampak o migrantih, ki prinašajo v Slovenijo kulturo posilstev. Kultura posilstev je uveljavljen sociološki pojem za družbe, kjer je posilstvo družbeno sprejemljivo in celo ni kaznivo dejanje."" Postreže s primerom Pakistana, od koder naj bi bilo veliko prosilcev za azil, še poroča Eugenija Carl.
""Jasno moramo sporočiti, ne samo da ne sprejemamo take komunikacije, ampak je potrebno jasno in transparentno povedati, kako bomo s svojim ravnanjem vsi pripomogli, da bomo takim akcijam odvzeli domovinsko pravico,"" naslovnico Demokracije še komentira Zadel.
Šibak pregon sovražnega govoraPozivi k ureditvi področja pregona sovražnega govora niso novost. Del javnosti je bil že v preteklosti kritičen do neodzivnosti pristojnih organov. Pri nas 297. člen kazenskega zakonika govori o preganjanju sovraštva, nasilja in nestrpnosti. Da gre za kompleksno področje, je že pred meseci povedal generalni državni tožilec Drago Šketa.
Pojasnil je, da tožilstvo nima pooblastila za pregon vsake izrečene ali zapisane besede, ampak mora najprej presoditi vsebino po določenih merilih. Našteje jih nekaj: ""Poklic osebe, njen položaj, kdo piše, namen osebe, ki govori ali piše, vpliv in doseg izrečenega, položaj, narava in ogroženost skupin, ki so bile tarča ter teža in sorazmernost pregona in sankcij glede na vsebino."" Za ugotavljanje prekrškov je pristojna policija, ki pa je v podobnih primerih ukrepala zelo redko, poroča Tina Lamovšek.
V uradu varuha človekovih pravic so v odzivu na poročanja glede muslimanov zapisali, da nasprotujejo ponižujočemu obravnavanju katere koli veroizpovedi, zlonamernemu obravnavanju pripadnikov s predsodki, stereotipi in vnaprejšnjim neutemeljenim obtoževanjem, hujskanjem in sovražnim odnosom. Pri tem so poleg primera ""rjuharic"" izpostavili tudi naslovnico Demokracije. V uradu opominjajo, da ustava prepoveduje spodbujanje k narodni, rasni, verski ali drugi neenakopravnosti ter razpihovanje narodnega, rasnega, verskega ali drugega sovraštva in nestrpnosti."
http://www.rtvslo.si/svet/evropa/identitarci-ki-so-tudi-v-sloveniji-v-evropi-vedno-dejavnejsi/464570,prebežnik,459,"
					30. avgust 2018 ob 13:58,zadnji poseg: 30. avgust 2018 ob 14:33
					Berlin - MMC RTV SLO, STA","
K. Št.
","Identitarci, ki so tudi v Sloveniji, v Evropi vedno dejavnejši","Skrajno desno identitarno gibanje, ki ga nekateri opisujejo kot ""moderno obliko rasistične ideologije"", se vedno bolj širi po Evropi. To panevropsko gibanje, ki obstaja tudi v Sloveniji, pa je najvidnejše v Avstriji.
Po poročanju nemškega spletnega portala Deutsche Welle so identitarci nov obraz skrajno desnega nacionalizma in evropski odgovor na ameriško alternativno desnico (ang. alt-right). Kot piše Reuters, so prepričani, da tuja kultura ne sme posegati v njihovo, saj lahko le tako ohranijo svojo zgodovino in nacionalno identiteto.
A v nasprotju z ameriško različico, ki svoje ideje širi po spletu, Identitarno gibanje Avstrije (IBÖ) splet uporablja za promocijo svojih dejanj na ulicah, pri čemer posnemajo taktike levičarskih in aktivističnih skupin, kot je Greenpeace, s čimer pridobijo pozornost medijev. ""Identitarci so modernizirana oblika rasistične ideologije"", je za Deutsche Welle dejal politolog s salzburške univerze Farid Hafez.
Marijo Terezijo odeli v nikabMed njihovimi opaznejšimi akcijami je bilo oblačenje 20 metrov visokega kipa cesarice Marije Terezije na Dunaju, ki so ji nadeli muslimansko oblačilo nikab in nanjo pritrdili transparent z napisom: ""Islamizacija? Ne, hvala!""
Skupina je med drugim z velikimi transparenti in pločevinkami, napolnjenimi z umetno krvjo, splezala na streho sedeža avstrijskih Zelenih v Gradcu, vdrla je tudi na gledališko predstavo na Dunaju, v kateri so sodelovali begunci in pri tem delili letake z napisi ""Multikulturalizem ubija"". Najodmevnejše pa je bilo zagotovo sodelovanje vodje avstrijskih identitarcev Martina Sellnerja pri izplutju ladje ""za zaščito Evrope"", katere cilj je bil ustaviti prebežnike, ki skušajo iz Libije s prečkanjem Sredozemskega morja prispeti v Evropo.
Teorija ""velike selitve""Sodišče v Gradcu je prejšnji mesec oprostilo 17 članov in podpornikov avstrijskih identitarcev, ki so jih bremenili organiziranja kriminalne združbe in spodbujanja sovraštva proti Turkom in muslimanom. Sodba sodišča bo verjetno avstrijske identitarce še okrepila, ocenjuje Deutsche Welle.
Pripadniki skupine namreč trdijo, da njihove taktike niso rasistične in da njihove ""skrbi"" odsevajo tiste, ki jih širijo druga skrajno desna gibanja, kot je Pegida v Nemčiji. Zagovarjajo homogeno (belo) Evropo, ljudi prepričujejo, da se Evropa spreminja v ""islamsko državo"", ter širijo teorijo zarote ""o veliki selitvi"", po kateri naj bi bele Evropejce z migracijami zamenjali ljudje z Bližnjega vzhoda in Afrike.
Teorija temelji na napihnjeni statistki in neutemeljenih demografskih projekcijah, saj le štiri odstotke prebivalstva EU-ja predstavljajo nedržavljani EU-ja, poudarja Deutsche Welle.
Identitarci navzoči tudi v SlovenijiIdentitarci v Sloveniji delujejo kot identitarno gibanje Generacija Identitete. V Sloveniji se, v nasprotju z Avstrijo, ne izpostavljajo, zelo dejavni pa so predvsem na družbenih omrežjih. Za svoj simbol so vzeli grško črko lambda, ki so jo umestili v črn odebeljen krog na rumeni podlagi – lambda med drugim simbolizira ščite, ki naj bi jih nosili špartanski vojaki v bitki pri Termopilah (kar je bilo uprizorjeno v filmu 300). Kot zanimivost, Lambda je tudi ime Škučeve knjižne zbirke sodobne evropske gejevske in lezbične literature."
http://www.rtvslo.si/slovenija/bo-drzava-ob-kolpi-postavila-se-vec-ograje/464472,prebežnik,214,"
					29. avgust 2018 ob 14:11
					Črnomelj - MMC RTV SLO","
Larisa Daugul
",Bo država ob Kolpi postavila še več ograje?,"Na meji s Hrvaško naj bi država še več predelov ob Kolpi ogradila z novo ograjo, in sicer zaradi vse številnejših nezakonitih prehodov meje.
Ograjo naj bi v prihodnjih dneh postavljali ob Kolpi na območju Preloke in Učakovcev, je v torek poročal Pop TV, povzela pa ga je tudi hrvaška tiskovna agencija Hina.
Na ministrstvu za notranje zadeve postavljanja nove ograje niso zanikali. ""Pri upravljanju nezakonitih prehodov meje in usmerjanju prebežnikov so policiji v pomoč tudi postavljene začasne tehnične ovire. Te ji omogočajo učinkovito varovanje zunanje schengenske meje in celovito izvajanje varovanja ljudi in njihovega premoženja,"" so pojasnili.
Podatek o postavitvi ograje je tajenNa vprašanje, kdaj so se za dodatno ograjo odločili in kje jo nameravajo postaviti, so na ministrstvu za MMC pojasnili: ""Postavitev začasnih tehničnih ovir poteka skladno s sprejetim načrtom, ki je označen s stopnjo tajnosti, zato vam podrobnejših podatkov ne moremo posredovati. Lahko pa povemo, da jih postavljamo na nekaterih ključnih območjih, na katerih bi lahko glede na pretekle izkušnje prišlo do poskusov množičnega prihajanja na ozemlje Republike Slovenije. Konkretno kdaj, kje in v kakšnem obsegu, pa se odloča na podlagi konkretnih ocen in predlogov slovenske policije.""
Trenutno je postavljenih 176 km začasnih tehničnih ovir, od tega 114 km concertine in 62 km panelne ograje, so še sporočili z notranjega ministrstva."
http://www.rtvslo.si/svet/orban-na-evropskih-volitvah-v-tekmo-s-taborom-macrona/464417,prebežnik,392,"
					28. avgust 2018 ob 20:14
					Milano - MMC RTV SLO, STA","
G. V.
",Orban na evropskih volitvah v tekmo s taborom Macrona,"Madžarski premier Viktor Orban je po srečanju z italijanskim notranjim ministrom Matteom Salvinijem v Milanu dejal, da Evropa potrebuje novo Evropsko komisijo in parlament, ki se bosta zavzela za zaščito meja in ustavitev migracij.
Orban ni skoparil s pohvalami na račun Salvinija, za katerega je dejal, da je prvi visoki evropski politik, ki je dokazal, da se lahko migracije ustavijo tudi na morju, medtem ko je Madžarska pokazala, da lahko prebežnike ustaviš na kopnem.
""On je moj junak in moj partner na poti,"" je dejal novinarjem še pred srečanjem s Salvinijem v Milanu, pozneje pa dodal, da je evropska varnost odvisna od uspeha italijanskega notranjega ministra in vodje skrajno desničarske Lige.
Kot je pojasnil madžarski premier, je imel s prejšnjo italijansko vlado zelo slabe odnose, ker je ves čas žalila Madžare. ""Madžarsko več čas napadajo, ker je pokazala, da je meje mogoče zaščititi, medtem ko Bruselj pravi, da migrantov ni mogoče ustaviti in jim je treba omogočiti vstop,"" je dejal Orban.
Poziv Franciji za odprtje mejnega prehodaSalvini je po srečanju pozval Francijo in predsednika Emmanuela Macrona, naj z odprtjem mejnega prehoda Ventimiglia pokaže večjo solidarnost in občutljivost glede migracij.
Macron je za Orbana največji tekmec na evropskih volitvah prihodnje leto. ""V Evropi sta trenutno dva tabora in enega vodi Macron,"" je dejal. ""On je na čelu političnih sil, ki podpirajo priseljevanje. Na drugi strani smo mi, ki želimo ustaviti nezakonito priseljevanje,"" je zatrdil.
Na vprašanje glede morebitnega izstopa madžarske vladajoče stranke Fidesz iz Evropske ljudske stranke (EPP) je odgovoril, da si želi, da bi se ta največja politična sila v Evropskem parlamentu ""postavila na našo stran in na stran ljudi v Evropi"".
""Upam, da je bilo to prvo v dolgi vrsti srečanj, namenjenih spremembi usode Italije, Madžarske in celotne evropske celine,"" je dejal Salvini in dodal, da sta Italija in Nemčija dosegli napredek glede dogovora o vračanju sekundarnih migrantov, to je tistih priseljencev, ki so bili že registrirani v eni izmed držav EU-ja.
""Pripravljeni smo sprejeti sekundarne migrante, pod pogojem, da se iz naše države odstrani enako število migrantov,"" je pojasnil.
Nedaleč od prizorišča srečanja Orbana in Salvinija so leve stranke organizirale protest, na katerem se je zbralo okoli tisoč ljudi. ""Ne želimo Evrope madžarskega voditelja Orbana, ki pravi, da je Salvinijev prijatelj in čigar vrata so za tiste, ki bežijo pred vojno, vedno zaprta,"" je dejal poslanec Demokratske stranke Emanuele Fiano."
http://www.rtvslo.si/svet/tretjina-nigerijcev-bi-v-iskanju-boljsega-zivljenja-odsla-v-tujino/464397,prebežnik,289,"
					28. avgust 2018 ob 17:33
					Lagos - MMC RTV SLO","
G. V.
",Tretjina Nigerijcev bi v iskanju boljšega življenja odšla v tujino,"Vsak tretji Nigerijec želi zaradi ekonomskih razlogov oditi v tujino, med njimi predvsem mlajši, izobraženi in tisti, ki živijo v mestih najbolj poseljene afriške države, kaže raziskava.
S 190 milijoni prebivalcev je Nigerija najbolj poseljena država v Afriki in do leta 2050 naj bi se število prebivalcev povečalo na več kot 400 milijonov.
Kljub velikemu gospodarskemu potencialu v državi še vedno prevladuje revščina in brezposelnost, ki številne prebivalce žene k iskanju boljšega življenja v zahodnih državah.
V tujini se najpogosteje zaposlijo na manj plačanih delovnih mestih in čeprav del zasluženega denarja pošiljajo nazaj v Nigerijo, odseljevanje močno prizadene domače prebivalstvo.
Kot navaja Afrobarometer, so leta 2016 Nigerijci predstavljali večino nezakonitih prebežnikov v Italiji in Grčiji, največ pa jih je tudi med prebežniki, ki so na poti v Evropo ostali ujeti v Libiji.
Po poročanju Mednarodne organizacije za migracije (IOM) so od maja leta 2017 do januarja leta 2018 ob pomoči nigerijskih in tujih organizacij v domovino vrnili 6.700 Nigerijcev.
Severna Amerika na prvem mestuČeprav je priseljevanje v Evropi postalo pereče politično vprašanje in ga del prebivalstva dojema kot grožnjo, je za številne Nigerijce še vedno želena destinacija.
Glede na raziskavo Afrobarometra je 35 odstotkov Nigerijcev razmišljalo o izseljevanju, pri čemer jih 11 odstotkov temu posvetilo kar nekaj časa. Med temi jih je 44 odstotkov visoko izobraženih, 39 odstotkov je mlajših od 35 let in 42 odstotkov, ki prebivajo v mestnih območjih.
Med glavnimi razlogi prevladujejo želja po iskanju zaposlitve (35 odstotkov) in beg pred revščino (31 odstotkov). Desetina bi jih odšla zaradi boljših poslovnih priložnosti.
Med najpriljubljenejšimi destinacijami je na prvem mestu Severna Amerika z 32 odstotki, sledi pa ji Evropa z 21 odstotki. Le manjšina bi se preselila v druge afriške države, še kaže lani izvedena raziskava Afrobarometra."
http://www.rtvslo.si/svet/evropa/avstrija-bo-prosilcem-za-azil-onemogocila-vajenistvo/464331,prebežnik,265,"
					28. avgust 2018 ob 09:49,zadnji poseg: 28. avgust 2018 ob 13:17
					Dunaj - MMC RTV SLO","
J. R.
",Avstrija bo prosilcem za azil onemogočila vajeništvo,"Avstrijska vlada bo prosilcem za azil onemogočila pripravništva in udeleževanje v tečajih vajeništva do konca obravnave njihovih prošenj ter jih ponudila drugim tujcem v državi.
Vlada je v ponedeljek predstavila nov osnutek zakonodaje, s katerim nameravajo zapolniti prosta mesta za pripravnike in vajence. Prosta mesta bodo v skladu z novo zakonodajo ponudili delavcem iz tretjih držav, vendar ne prosilcem za azil, poroča Deutsche Welle.
Nova zakonodaja bo spremenila zakonodajo prejšnje vlade socialdemokratov, s katero so s spodbujanjem pripravništva prosilcev želeli zagotoviti njihovo integracijo.
Vlada pod vodstvom Sebastiana Kurza je že omejila pomoč prebežnikom in zmanjšala financiranje več integracijskim ukrepom, kot so učne ure nemščine. Notranji minister Herbert Kickl iz vrst proti priseljencem uperjenih svobodnjakov (FPÖ) je dal vedeti, da je deportacija zavrnjenih prosilcev prioriteta ministrstva.
Trenutno v Avstriji zaposlitev išče okoli 8.600 beguncev, mlajših od 25 let – med njimi je tudi 1.300 takšnih, ki iščejo pripravništvo – kažejo vladni podatki.
Gospodarska ministrica Margarete Schramböck je zagotovila, da bodo okoli tisoč prebežnikom, trenutno udeleženim v programih, omogočili dokončanje pripravništva. Stranka Zelenih medtem poudarja, da polovici nato tako ali tako grozi deportacija.
UNHCR in opozicija svarita vladoNov vladni ukrep so kritizirali pri Visokem komisariatu Združenih narodov za begunce (UNHCR), kjer so opozorili, da za mnoge prebežnike to pomeni leta posedanja, ne da bi se naučili česa v državi, v kateri zaprošajo za azil.
Ukrep je kritizirala tudi opozicija. Vodja socialdemokratov (SPÖ) Christian Kern je dejal, da je omejevanje zaposlitvenih možnosti prosilcem za azil in ponujanje teh drugim tujcem ""zmotno in zlonamerno"". Opozoril je, da nove regulacije še poglabljajo težave, za katere vlada trdi, da jih rešuje."
http://www.rtvslo.si/svet/evropa/berlin-obsodil-gonjo-proti-tujcem-na-desnicarskih-protestih-v-chemnitzu/464315,prebežnik,621,"
					27. avgust 2018 ob 22:24,zadnji poseg: 27. avgust 2018 ob 22:29
					Berlin,Chemnitz - MMC RTV SLO, STA","
K. Št.
",Berlin obsodil gonjo proti tujcem na desničarskih protestih v Chemnitzu,"Nemška vlada je obsodila nedeljske proteste skrajne desnice proti prebežnikom v mestu Chemnitz na vzhodu države kot ""gonjo proti tujcem in jemanje pravice v svoje roke"". Skrajni desničarji so se znova zbrali v mestu, prišli pa so tudi njihovi nasprotniki.
Skrajno desna skupina nogometnih navijačev z imenom Kaotic Chemnitz je v nedeljo na ulice pozvala podpornike, potem ko je bil v sobotnem prepiru do smrti zaboden 35-letni Nemec, dva sta bila ranjena. Policija je sporočila, da je v prepiru sodelovalo tudi več tujcev, tožilstvo pa je za Iračana in Sirca, ki sta osumljena, da sta zabodla Nemca, odredilo pripor.
Na poziv k udeležbi na protestu proti prebežnikom prek družbenih medijev se je v nedeljo popoldne v središču mesta zbralo okoli 800 ljudi, od tega jih je bilo po podatkih policije okoli 50 nasilnih.
Danes so se v Chemnitzu že zbrali tako skrajni desničarji kot njihovi nasprotniki – teh se je zbralo več kot 1.000. ""Gonja proti ljudem, ki so videti kot tujci, nas skrbi. Hočemo pokazati, da ima Chemnitz drugačen obraz, ki je odprt v svet in proti ksenofobiji,"" je na protestu proti skrajnim desničarjem pred mestno hišo povedal vodja lokalnega odbora Levice Tim Detzner.
Policija je okrepila varnost v mestu, vodja tamkajšnje policije Sonja Penzel je zagotovila, da protestnikom ne bodo dovolili, da bi zavzeli mesto.
Spontan protestSpontan protest je presenetil policijo, protestniki pa se niso odzivali na zahteve policije, nekateri so nanje metali steklenice. Zato je policija na pomoč poklicala okrepitve iz Dresdna in Leipziga ter štiri ure prej končala ulični festival v mestu, preden ji je po dobri uri uspelo vzpostaviti red, poroča portal Deutsche Welle.
Več nemških medijev, med njimi tabloid Bild, je poročalo, da so nekateri protestniki vzklikali ""Mi smo narod"", frazo, ki so jo nemški skrajni desničarji prevzeli od protestnikov proti komunističnemu režimu v nekdanji Nemški demokratični republiki. Tistim, ki so bili videti kot prebežniki, pa so kričali ""izginite"", nekateri so proti njim metali steklenice in jih lovili, poroča francoska tiskovna agencija AFP. Prijavo zaradi nasilja so do zdaj na policijo podali Afganistanec, Sirec in Bolgar.
Tiskovni predstavnik policije je sicer zatrdil, da gre pri teh poročilih za ""nejasne domneve"", ki jih ne morejo potrditi.
""V Nemčiji ni prostora za pravico ulice""Nemška vlada je kljub temu obsodila to ""gonjo"" proti tujcem. ""Takšno zbiranje, gonjo proti ljudem, ki so videti drugače, imajo drugačno narodnost ali poskusi širjenja sovraštva na ulicah so stvari, ki jih ne sprejemamo,"" je poudaril tiskovni predstavnik vlade Steffen Seibert.
V Nemčiji ""ni prostora za pravico ulice, za skupine, ki želijo na ulicah širiti sovraštvo, za nestrpnost in ekstremizem"", je poudaril ter zagotovil, da bo policija primer umora 35-letnika preiskala z vsemi sredstvi, ki jih ima na voljo.
Na vprašanje glede poziva poslanca skrajno desne stranke Alternativa za Nemčijo (AfD) Markusa Frohnmaierja, naj državljani pravico vzamejo v svoje roke, pa je Seibert opozoril, da ima v ustavni demokraciji pravico v rokah pravosodje. Frohnmaier je namreč na Twitterju zapisal, da ko država ne more več zaščititi državljanov, ti odidejo na ulice in se sami zaščitijo, poroča britanski BBC.
Nov fenomenŽupanja Chemnitza Barbara Ludwig je za tamkajšnje medije izrazila zgroženost. ""Dejstvo, da se lahko ljudje dogovorijo za zborovanje, tečejo čez mesto in grozijo ljudem, je slabo,"" je dodala po poročanju AFP.
Opozicijska Levica pa je presodila, da gre za nov fenomen, da so v tako kratkem času prek družbenih medijev uspeli mobilizirali tovrstne demonstracije. Članica stranke Kerstin Köditz je za nemško tiskovno agencijo DPA ob tem kritizirala policijo, ker je za odziv potrebovala preveč časa.
Chemnitz leži na Saškem, v zvezni deželi na vzhodu Nemčije, kjer sta protipriseljenska stranka AfD in gibanje Pegida še posebej močna in kjer je po prihodu več kot milijona beguncev v državo leta 2015 žarišče rasističnih zločinov, še navaja AFP."
http://www.rtvslo.si/kolumne/pot-lokalnim-iniciativam-so-tlakovali-v-ljubljani/464180,prebežnik,389,"
					26. avgust 2018 ob 13:24
					Ankaran - MMC RTV SLO","
Tjaša Škamperle, Radio Koper
",Pot lokalnim iniciativam so tlakovali v Ljubljani,"Vlada je sredi julija sprejela načrt, kako bo ravnala v primeru povečanega števila prebežnikov, ki bi pri nas zaprosili za azil, oz. če bi se število oseb z mednarodno zaščito povečalo. Če prostora v azilnem domu ne bi bilo dovolj, bi jih namestili tudi v nekdanjih počitniških prostorih policijskega sindikata na Lazaretu. Občina Ankaran temu nasprotuje, podobno, kot je koprska občina lani nasprotovala integracijski hiši na Škofijah. A obeh zgodb vendarle ne smemo enačiti.
Najprej o podobnosti: tako kot pred letom in pol na Škofijah se je tudi letos poleti proti nastanitvi ljudi, ki iščejo in potrebujejo zaščito, aktivirala civilna iniciativa. Zelo glasna pri zbiranju podpisov in širjenju povsem lažnih informacij je Sabina Homjak, članica koprskega odbora SDS-a, ki se je močno angažirala že proti integracijski hiši na Škofijah. In to je pravzaprav edina podobnost.
Zato zdaj k razlikam. Občina Koper je bila o načrtih za integracijsko hišo obveščena ter povprašana za mnenje, a se več mesecev ni odzvala. Nato se je zgodila vaška ulica. Ankaranske občine ni o spremembi kontingentnega načrta, ki predvideva novo izpostavo azilnega doma na Lazaretu, nihče nič vprašal.
Res je, da je o morebitnem prihodu migrantov retorično spreten in korekten državni sekretar Boštjan Šefic z občinami – tudi ankaransko – govoril: 3. septembra pred tremi leti. So se v tem času razmere spremenile? V Uradu za oskrbo beguncev pravijo, da ne in da ostaja vse tako, kot so občini enkrat že pojasnili. A žal pozabili, da je občina Ankaran nastala tudi zato, ker krajanov niso upoštevali. Zato želijo, da se jih o tako pomembnih zadevah kaj vpraša, pa naj gre le za kopiranje kontingentnih načrtov.
Župan je mogoče res zamudil priložnost, da bi bil tiho. Vaška ulica se mu najbrž ne bi zgodila. In prav verjetno je, da migrantov na Debelem rtiču nikoli ne bo. A njegov odziv postavljamo v kontekst: tudi glede hrupa iz pristanišča in spremembe delitve koncesnine občine ne upoštevajo kaj dosti.
Z ministrstvom za notranje zadeve so pred dvema letoma razveljavili pogodbo o najemu t. i. policijske plaže prav na Debelem rtiču. Da si niso s tem nakopali jeze uradnikov? Kdor koli opravlja vladne tekoče posle in skrbi za to področje, se iz zgodbe na Škofijah ni naučil veliko in s tem tlakoval pot iniciativam, ki so vedno proti vsemu, in tistim, ki bodo to temo zlorabili pred lokalnimi volitvami."
http://www.rtvslo.si/svet/evropa/v-italiji-vendarle-izkrcali-prebeznike-preiskava-zoper-ministra-salvinija/464161,prebežnik,339,"
					26. avgust 2018 ob 07:14,zadnji poseg: 26. avgust 2018 ob 19:03
					Catania - MMC RTV SLO, Radio Slovenija","
Janko Petrovec, Radio Slovenija, J. R.
","V Italiji vendarle izkrcali prebežnike, preiskava zoper ministra Salvinija","Potem ko je italijanska obalna straža 15. avgusta z ladjo Diciotti z morja rešila skoraj 200 eritrejskih beguncev, je le prišlo do njihovega izkrcanja. Ladja je že v ponedeljek vplula v pristanišče v Catanii na Siciliji, a notranji minister Matteo Salvini ni dovolil, da bi begunci stopili na italijanska tla.
Od 190 rešencev so jih 13 že 15. avgusta prepeljali v bolnišnico na Lampedusi. Sredi tedna so v Catanii na zahtevo sodišča izkrcali mladoletne, zdaj še bolnike s tuberkulozo in pljučnico. Vlada Giuseppa Conteja ostalih ni hotela spustiti s krova, dokler ne dobi zagotovil, da si jih bodo razdelile druge države – z grožnjo, da sicer ne bo vplačala letnega prispevka v blagajno Evropska unije.
V soboto ponoči pa so sprožili preiskovalni postopek proti podpredsedniku italijanske vlade in notranjemu ministru Matteu Salviniju ter posledično izkrcali preostalih 134 prebežnikov. Dvajset naj bi jih prevzela Albanija, 25 Irska, za ostale naj bi poskrbele krščanske dobrodelne organizacije v Italiji.
Državni tožilec v Agrigentu Luigi Patronaggio je že pred dnevi odprl sodno mapo zaradi suma kaznivega dejanja zadržanja ali celo ugrabitve oseb, tedaj še proti neznanim storilcem. V petek je prispel v Rim, kjer je zaslišal visoke uradnike notranjega ministrstva. V soboto odločitev: minister Salvini je uradno preiskovan zaradi ugrabitve oseb, zlorabe uradnega položaja in nezakonitih aretacij.
Vodja Lige je s shoda svoje stranke na Tridentinskem odgovoril, da gre za sramotno dejanje tožilstva, ki pa ga ne bo ustavilo.
Uradnih odzivov Gibanja petih zvezd na začetek preiskovalnega postopka zoper voditelja koalicijske partnerice Lige še ni. Premier Giuseppe Conte grozi, da bo zaradi nesodelovanja Unije pri reševanju primera Diciotti postavil italijanski veto na sprejemanje evropskega proračuna.
Protestni odstop vodje agencije za zdravilaV znak protesta proti politiki vlade do prebežnikov je odstopil prvi mož italijanske agencije za zdravila AIFA Stefano Vella. ""Kot zdravnik ne morem voditi javne zdravstvene ustanove v času, ko so ljudje na našem ozemlju obravnavani na tak način,"" je zapisal v odstopni izjavi. Poudaril je še, da bi morali vsi, ki nasprotujejo politiki notranjega ministra Salvinija, narediti isti kot on, poroča STA."
http://www.rtvslo.si/svet/evropa/13-bolnikov-z-ladje-diciotti-na-kopnem/464134,prebežnik,368,"
					25. avgust 2018 ob 16:49,zadnji poseg: 25. avgust 2018 ob 22:08
					Catania - MMC RTV SLO, STA, Reuters, Televizija Slovenija","
J. R.
",13 bolnikov z ladje Diciotti na kopnem,"Italijanske oblasti so dovolile izkrcanje 13 prebežnikov z ladje Diciotti, ki so že na kopnem. Zdravniki so sicer zahtevali izkrcanje 16 ljudi.
Med izkrcanimi je sedem žensk in šest moških, imeli naj bi tuberkulozo in pljučnico, je poročala Televizija Slovenija.
V pristanišču na Siciliji že od ponedeljka stoji ladja Diciotti s 150 rešenimi prebežniki. Za zdaj sta pripravljenost za njihov sprejem pokazali le Irska in Albanija, je še poročala Televizija Slovenija.
Zaradi bojazni, da so zboleli za tuberkulozo, je urad za pomorsko zdravstveno varstvo v Catanii predtem zahteval izkrcanje 11 žensk in petih moških, poroča italijanska tiskovna agencija Ansa. V Catanii je na ladji 150 rešenih prebežnikov, potem ko so oblasti v sredo dovolile izkrcanje 27 mladoletnim.
Visoki komisariat Združenih narodov za begunce (UNHCR) je medtem pozval Evropsko unijo k ukinitvi ""nevarne in nemoralne"" priseljenske politike.
""Prišel je čas, da se preneha tekmovanje med državami, katera bo sprejela najmanj odgovornosti za ljudi, rešene na morju,"" je evropske države okrcal visoki komisar UNHCR-ja Filippo Grandi. ""Nevarno in nemoralno je ogrožati življenja beguncev in prosilcev za azil, medtem ko se države bojujejo v politični vojni za dolgoročne rešitve,"" je še dejal.
Evropska komisija je v petek v Bruslju gostila pogovore o razdelitvi prebežnikov z ladje, a dogovora niso dosegli. Srečanja so se poleg Italije udeležile še Nemčija, Grčija, Malta, Španija, Francija, Luksemburg, Belgija, Nizozemska in Irska.
Ladja italijanske obalne straže Diciotti je od ponedeljka zasidrana v Catanii, predtem je več dni krožila po odprtem morju in čakala na dovoljenje za vplutje. Notranji minister Matteo Salvini je sprva zahteval obljubo drugih članic EU-ja, da bodo sprejele rešene prebežnike, sicer jim ne dovoli na kopno. V intervjuju za javno radiotelevizijo RAI je medtem dejal, da bi lahko dovolili izkrcanje ""pravim beguncem"", ki so na ladji po njegovih besedah manjšina. Za zdaj je z ladje v sredo izpustil le 27 otrok brez spremstva.
Conte razočaran nad EU-jemPodpredsednik italijanske vlade Luigi di Maio je predtem zagrozil Bruslju, da bo Italija nehala plačevati v skupni evropski proračun, če ne bodo našli rešitve za prebežnike na ladji. Italijanski premier Giuseppe Conte je po srečanju v Bruslju sporočil, da se bo Italija ""ustrezno odzvala"" na odločitev Evropske unije, ki ji ni uspelo ""uresničiti principov solidarnosti in odgovornosti""."
http://www.rtvslo.si/slovenija/furlanija-julijska-krajina-mejo-s-slovenijo-bodo-varovali-gozdni-strazniki/464073,prebežnik,127,"
					24. avgust 2018 ob 18:36,zadnji poseg: 24. avgust 2018 ob 19:28
					Trst - MMC RTV SLO, STA","
G. C.
",Furlanija - Julijska krajina: Mejo s Slovenijo bodo varovali gozdni stražniki,"V sosednji italijanski deželi Furlanija - Julijska krajina (FJK) bodo varovanje meje s Slovenijo okrepili deželni gozdni stražniki (Corpo Forestale), je pojasnil predsednik dežele Massimiliano Fedriga.
""Furlanija niso odprta vrata za nezakonite prebežnike,"" je povedal Fedriga po poročanju avstrijske tiskovne agencije APA.
Za okrepitev nadzora so se odločili, potem ko je naraslo število prebežnikov, ki prenočujejo v središču Trsta in se izogibajo begunskim centrom. Teh, ki prihajajo v Trst po balkanski begunski poti, naj bi bilo okoli 80. Fedriga je napovedal, da jih bodo v sodelovanju z notranjim ministrstvom takoj odstranili iz začasnih bivališč na ulicah pristaniškega mesta.
Po poročanju tržaškega časopisa Il Piccolo je sicer v mestu trenutno okoli 1.000 prebežnikov. V zadnjih dneh so na območju Furlanije - Julisjke krajine prijeli tudi osem tihotapcev ljudi."
http://www.rtvslo.si/svet/evropa/evropske-drzave-brez-dogovora-o-prebeznikih-z-ladje-diciotti/464053,prebežnik,506,"
					24. avgust 2018 ob 14:13,zadnji poseg: 24. avgust 2018 ob 21:05
					Rim - MMC RTV SLO, Reuters","
K. Št., J. R.
",Evropske države brez dogovora o prebežnikih z ladje Diciotti,"Evropske države se niso dogovorile o razporeditvi prebežnikov, ki so obstali na ladji Diciotti v Catanii, kljub italijanskim grožnjam o koncu vplačevanja v evropski proračun.
Vodja Gibanja petih zvezd Lugi Di Maio je po pogovorih v Bruslju potrdil italijansko namero. ""Evropska unija se je odločila, da znova obrne hrbet Italiji,"" je zapisal na Facebooku in dodal, da njegova država nima druge izbire, kot da sprejme enostranske protiukrepe. ""Pripravljeni smo zmanjšati sredstva, ki jih dajemo Evropski uniji,"" je dodal.
Evropska komisija je v Bruslju gostila srečanje desetih držav – med drugim Italije, Nemčije, Grčije in Malte – glede 177 prebežnikov z ladje Diciotti. Diplomati iz držav so za Reuters povedali, da tudi po sestanku niso dosegli dogovora o morebitni porazdelitvi prebežnikov.
""Italija pritiska glede rešitve za Diciotti. Vendar za druge to ni bil najpomembnejši del, želeli so se pogovarjati o strukturnih rešitvah za ladje, ki plujejo v Sredozemskem morju,"" je povedal eden izmed diplomatov.
Di Maio napovedal trd pristop""Če ne bodo odločili nič glede Diciottija in premestitve prebežnikov, jaz in celotno Gibanje petih zvezd ne bomo več pripravljeni vsako leto dajati Evropski uniji 20 milijard evrov,"" je še pred srečanjem dejal italijanski minister za gospodarstvo in namestnik premierja di Maio. ""V zadnjih mesecih smo lahko opazovali, kako v odnosih z Evropsko unijo delujeta mehak in trd pristop.""
Italija je leta 2016 v skupni evropski proračun prispevala okoli 14 milijard evrov, kar je manj kot odstotek njihovega bruto nacionalnega dohodka. Iz proračuna pa je nato lahko črpala okoli 11,6 milijarde evrov, navaja francoska tiskovna agencija AFP.
Italijanski javni dolg največji v EU-juItalijanski javni dolg je medtem največji v EU-ju. Ob koncu 2017 je po podatkih evropskega statističnega urada Eurostat v absolutnih številkah dosegel 2.263 milijard evrov, v deležu BDP-ja pa je bil pri 132 odstotkih, kar Italijo uvršča na drugo mesto, takoj za prezadolženo Grčijo.
Prihodnje leto bo morala Italija po pisanju časnika na trgu za normalno servisiranje dolga zbrati okoli 400 milijard evrov, od tega približno 260 milijard evrov z izdajo srednje- in dolgoročnih obveznic.
Trump obljublja pomoč pri razdolževanjuMilanski časnik Corriere della Sera medtem poroča, da naj bi ameriški predsednik Donald Trump Italiji ponudil pomoč pri servisiranju javnega dolga. Trije visoki predstavniki vlade so namreč časniku zaupali, da je premier Giuseppe Conte po obisku v Beli hiši dejal, da mu je ameriški predsednik ""obljubil pomoč ZDA pri servisiranju javnega dolga prihodnje leto"".
Kako natančno naj bi ZDA, ki nimajo državnega naložbenega sklada, prav tako pa zvezna vlada nima neposrednega vpliva na odločitve finančnega sektorja, pomagale Italiji, ni znano, Conte pa tega niti ni pojasnil.
Z ladje le 27 otrokItalijanski notranji minister Matteo Salvini prebežnikom, ki so obstali na ladji Diciotti v pristanišču v Catanii, namreč ne dovoli izkrcanja. Za zdaj je z ladje v sredo spustil le 27 otrok brez spremstva.
Ladja Diciotti je od ponedeljka v sicilijanskem pristanišču, pred tem je več dni krožila po odprtem morju in čakala na dovoljenje za vplutje v eno izmed pristanišč. Salvini terja obljubo drugih članic EU-ja, da bodo sprejele rešene migrante, dotlej jih ne namerava spustiti na kopno."
http://www.rtvslo.si/svet/s-in-j-amerika/venezuelci-hitijo-v-peru-preden-tudi-ta-drzava-zacne-zahtevati-potni-list/463987,prebežnik,371,"
					23. avgust 2018 ob 21:53
					Lima - MMC RTV SLO","
B. V.
","Venezuelci hitijo v Peru, preden tudi ta država začne zahtevati potni list","Venezuelci, ki skušajo zapustiti domovino in oditi v Peru, hitijo, da jim uspe v državo vstopiti pred soboto, ko bodo začela veljati nova pravila, ki bodo od Venezuelcev zahtevala potni list, ki ga številni nimajo.
Trenutno lahko namreč Venezuelci v Peru vstopajo zgolj z osebnimi izkaznicami. Številni čakajo na potni list že več let, oblasti pa za zamude krivijo ""mafijo"" znotraj upravnih služb. Včasih se od ljudi v zameno za hitrejšo izdajo dokumenta zahteva podkupnina.
Od leta 2014 je domovino zapustilo več kot dva milijona Venezuelcev, ki bežijo pred hudo gospodarsko krizo, ki je povzročila pomanjkanje hrane, zdravil in osnovnih dobrin.
Da bodo morali Venezuelci ob prečkanju meje pokazati potni list, se je pred Perujem odločil že sosednji Ekvador. Visoki komisar ZN-a za begunce Filippo Grandi je v četrtek obe državi pozval, ""naj ljudem, ki potrebujejo mednarodno zaščito, še naprej omogočata dostop do varnosti in vložitev prošnje za azil"".
Kot poroča BBC, je po podatkih ZN-a lani v Peru vstopilo 26.000 ljudi iz Venezuele, perujske oblasti pa pravijo, da jih je pozneje prišlo še veliko več. V Peruju naj bi bilo trenutno 400.000 Venezuelcev.
Perujski premier César Villanueva je dejal, da zahteva po potnem listu ne pomeni, da Peru ""zapira vrata"" venezuelskim prebežnikom. Po njegovih besedah venezuelska izkaznica ne vsebuje dovolj podatkov in jo je preprosto ponarediti.
Minister za zunanje zadeve Néstor Popolizio je dejal, da bo Peru Venezuelcem v ""izjemnih"" primerih izdajal ""humanitarne vizume"". Šlo naj bi za starejše ljudi, nosečnice in majhne otroke. Kot je pojasnil, lahko Venezuelci za takšen vizum zaprosijo na perujskih konzulatih v Venezueli, Kolumbiji in Ekvadorju, pa tudi na mejnem prehodu v mestu Tumbes.
Vrnitev v Venezuelo ""bi bil samomor""Eden izmed venezuelskih prebežnikov, Mauricio Aparicio, ki je prišel v Peru, je dejal, da je pobegnil pred hudo revščino v domovino. Svoji družini želi omogočiti boljše življenje. ""Moj oče ima raka na želodcu. Kot veste, zdravil ni, če pa jih že dobite, so zelo draga,"" je dejal.
Na stotine Venezuelcev proti Peruju potuje peš, saj nimajo denarja za plačilo avtobusne vozovnice. Ekvador je sicer ponudil več avtobusov za prevoz prebežnikov čez svoje ozemlje do Peruja. Na enem izmed njih je prebežnica Maly Avilés dejala, da se ne namerava vrniti v Venezuelo, saj ""bi bil to samomor""."
http://www.rtvslo.si/svet/evropa/hrw-madzarska-prebeznike-z-odrekanjem-hrane-sili-k-umiku-prosnje-za-azil/463942,prebežnik,378,"
					23. avgust 2018 ob 13:50,zadnji poseg: 23. avgust 2018 ob 13:59
					Budimpešta - MMC RTV SLO, STA","
K. Št.
",HRW: Madžarska prebežnike z odrekanjem hrane sili k umiku prošnje za azil,"Organizacija za človekove pravice Human Rights Watch ugotavlja, da Madžarska od avgusta letos nekaterim prebežnikom z zavrnjeno prošnjo za azil na meji s Srbijo odreka hrano, da bi ti umaknili pritožbo na zavrnitev.
""Vlada je s tem, da odreka hrano ljudem, ki so v njeni oskrbi, dosegla novo dno nehumanosti, s čimer krši zakone za zaščito človekovih pravic, vključujoč svojo obvezo kot članica EU-ja,"" je dejala Lydia Gall s Human Rights Watcha (HRW). ""Ta prezir do dobrobiti ljudi je cinično dejanje, s katerim ljudi prisilijo, da se odpovedo prošnji za azil in zapustijo Madžarsko,"" je še dodala.
Gre predvsem za tiste prebežnike, ki so jim prošnjo za azil na prvi stopnji zavrnili in želijo vložiti pritožbo. V času pritožbenega postopka so prosilci za azil nameščeni v zaprtem tranzitnem območju na meji med Madžarsko in Srbijo. Nekaterim odrekajo hrano. Med pritožbenim postopkom ne morejo vstopiti na Madžarsko, se pa lahko kadar koli vrnejo v Srbijo, navaja organizacija, ki se sklicuje na navedbe prosilcev za azil in njihovih odvetnikov.
Evropska komisija začela postopek pred Sodiščem EU-jaHRW tako poroča, da so madžarske oblasti zavrnile hrano dvema afganistanskima družinama in dvema Sircema, potem ko so jim zavrnili prošnjo za azil, kar dopušča nova zakonodaja. Doječim materam in otrokom iz Afganistana sicer zagotavljajo hrano, a so jim prepovedali, da bi jo delili z drugimi člani družine.
Madžarski helsinški odbor (HHC) je zoper Madžarsko podal pritožbo na Evropsko sodišče za človekove pravice (ECtHR), ki je Madžarski 10. avgusta odredilo, da mora omenjenima afganistanskima družinama zagotoviti hrano. A takšnih primerov naj bi bilo še več.
Kriminalizirali pomoč prebežnikomMadžarska je julija sprejela zakonodajo Stop Soros, uperjeno predvsem proti nevladnim organizacijam, ki jih financira ameriški milijarder in človekoljub madžarskih korenin George Soros. Nova zakonodaja kriminalizira vsakršno pomoč, ki bi jo nacionalne, mednarodne in nevladne organizacije ali katera koli druga oseba nudile posameznikom, ki želijo zaprositi za azil ali dovoljenje za prebivanje na Madžarskem.
V zakonodaji so tudi ukrepi, ki omejujejo svoboščine posameznikov, saj je vsakomur, ki je na podlagi te zakonodaje v kazenskem postopku – torej tistim, ki pomagajo prebežnikom, ali tistim, ki ne izpolnjujejo pogojev za vložitev prošnje za azil – prepovedano približevanje tranzitnim območjem na madžarskih mejah, kjer so prosilci za azil. Sankcije segajo od začasnega pridržanja do enoletne zaporne kazni in izgona iz države."
http://www.rtvslo.si/lokalne-novice/primorje/obcina-ankaran-ne-zeli-azilnega-doma/463940,prebežnik,265,"
					23. avgust 2018 ob 13:30,zadnji poseg: 23. avgust 2018 ob 18:07
					Ankaran - MMC RTV SLO, Radio Koper","
Tjaša Škamperle, Radio Koper, Al. Ma. 
",Občina Ankaran ne želi azilnega doma,"Občina Ankaran se ne strinja s kontingentnim načrtom, ki predvideva izpostavo azilnega doma na Debelem rtiču v primeru povečanega števila prosilcev. O tem je bila občina obveščena iz medijev, pri spremembi ni sodelovala in jo bo izpodbijala s pravnimi sredstvi.
Prvi kontingentni načrt iz leta 2015 je v času zelo povečanega prihoda beguncev že predvideval začasno namestitev manjše skupine na Debelem rtiču. Takrat so v Ankaranu takšnemu scenariju odprli roke. Nov načrt, ki ga je vlada sprejela julija letos, pa je, pravijo na občini, nastal popolnoma mimo njih, čeprav predvideva, da bi tam nastanili do 120 prosilcev za azil. Na vlado so se obrnili, naj načrt popravi, pravi župan Gregor Strmčnik.
""Vlada ni izpolnila pravnih pogojev za sprejetje novega kontingentnega načrta kot tudi ne faze, v kateri bi se morebiti začel uporabljati počitniški dom na Debelem rtiču. Drugič, z enostransko odločitvijo je ravnala nezakonito, saj je posegla v pristojnosti in financiranje občine Ankaran. In tretjič, namembnost samega objekta, torej počitniškega doma, na podlagi veljavnega gradbenega in uporabnega dovoljenja sploh ne dovoljuje dejavnosti azilnega doma.""
Izpostava bi bila v krajinskem parku, a tja, poudarja Strmčnik, z upravnimi postopki ne spada. Vse to so pred mesecem dni pisali vladi, odgovora niso prejeli. V Uradu za oskrbo in integracijo migrantov pa so nam prejšnji teden zagotovili, da se v podobnih okoliščinah vselej obrnejo na predstavnike ključnih institucij, nevladnih organizacij in lokalnih skupnosti, ki sodelujejo v programih vključevanja posameznikov v slovensko družbo in da bodo za to še sledila usklajevalna srečanja, če bo to potrebo zaradi dejanskega vzpostavljanja izpostave. Občina pa je pripravljena sodelovati pri integraciji mlade migrantske družine."
http://www.rtvslo.si/svet/evropa/foto-juzno-od-malte-resili-se-sto-prebeznikov-na-colnu-tudi-dve-trupli/463893,prebežnik,318,"
					23. avgust 2018 ob 07:48,zadnji poseg: 23. avgust 2018 ob 13:46
					Valletta - MMC RTV SLO, STA","
K. Št.
","Foto: Južno od Malte rešili še sto prebežnikov, na čolnu tudi dve trupli","Malteška obalna straža je južno od Malte rešila 100 prebežnikov, ki so potovali na čolnu v slabem stanju, na plovilu sta bili tudi dve trupli. Prebežnike so prepeljali v pristanišče v Valletti in jih nastanili v centru za migrante, je sporočila obalna straža.
Malteška vlada se je medtem odzvala na obtožbe italijanskega notranjega ministra Mattea Salvinija, da Malta še vedno ni prevzela 50 od 450 prebežnikov, ki jih je Italija sprejela pred petimi tedni. ""Malteške oblasti so bile že v stiku z italijanskimi, da bi čim prej izpolnile svoje zaveze. Vendar pa Italija še ni predlagala jasnega postopka, da bi mu Malta sledila,"" so zapisali v Valletti.
Ob tem so opozorili, da tudi Italija ni sprejela prebežnikov z ladje nevladne organizacije Lifeline, ki so se izkrcali na Malti. 200 rešenih ljudi naj bi poleg Italije sprejelo še več drugih evropskih držav.
Vlada v Valletti vztraja, da ""vedno sodeluje v solidarnostnih mehanizmih in da je bila prva država, ki je izpolnila svoje zaveze v okviru solidarnostnega mehanizma Evropske komisije za Italijo in Grčijo"". Poudarili so, da na področju reševanja prebežnikov na morju spoštuje mednarodno pravo.
Ladjo Diciotti zapustili 27 otrokOd junija, ko je v Rimu oblast prevzela nova populistična vlada, je na Sredozemskem morju obtičalo že več ladij z rešenimi prebežniki, saj Italija in Malta odgovornost zanje prelagata druga na drugo. 177 prebežnikov z ladje italijanske obalne straže Diciotti, ki jih je italijanska obalna straža rešila v četrtek, še vedno ostaja na ladji, ki je zasidrana v pristanišču v Catanii. Italijanske oblasti so dovolile, da se z ladje izkrca le 27 mladoletnikom brez spremstva.
Italijanski notranji minister Matteo Salvini je dejal, da bodo preostale prebežnike izpustili z ladje v trenutku, ko bo Italija dobila obljubo držav članic EU-ja, da bodo sprejele rešene prebežnike. V Bruslju so v sredo povedali, da rešitev za prebežnike z ladje Diciotti še vedno iščejo, saj še nobena članica ni ponudila, da bi sprejela kakšnega."
http://www.rtvslo.si/svet/s-in-j-amerika/ameriski-zaporniki-s-protestno-stavko-zahtevajo-reforme/463889,prebežnik,628,"
					22. avgust 2018 ob 21:48
					Columbia - MMC RTV SLO","
J. R.
",Ameriški zaporniki s protestno stavko zahtevajo reforme,"Ameriški zaporniki začenjajo stavko, s katero želijo opozoriti na nasilje v zaporih, nedostopnost programov resocializacije in diskriminacijo rasnih manjšin ter zahtevajo spremembe.
Med zahtevami protestnikov so izboljšave razmer v zaporih, pošteno plačilo za zaporniško delo, možnost pogojne kazni za vse zapornike in ponovna vzpostavitev glasovalnih pravic za zločince, navaja Al Džazira.
Zaporniki zahtevajo tudi spremembe v pravosodnem sistemu – želijo izboljšan dostop do programov resocializacije in konec sodnih praks, za katere številni menijo, da so diskriminatorne do pripadnikov rasnih manjšin, navaja Independent.
Sodelujoči v stavki bodo sodelovali na različne načine, delavci iz zaporniških vrst bodo delo odložili, zaporniki za rešetkami bodo organizirali ""miroljubne sedeče proteste"" in ne bodo trošili denarja v zaporniških objektih. Zaporniki brez svobode gibanja bodo zavračali hrano.
Po vseh ZDA je v zaporih in centrih za pridržanje prebežnikov zaprtih okoli 2,3 milijona ljudi, okoli petina zapornikov pa naj bi utrpela nasilje sojetnikov ali stražarjev, navaja Al Džazira. Tokratnih 20-dnevnih protestov se bodo udeležili zaporniki iz 17 zveznih držav ZDA, natančno število udeležencev pa ni znano.
""Kaj sploh lahko izgubimo?""""Zaporniki menijo, da so obravnavani kot živali. Pogoji, v katerih bivamo, povzročajo telesne poškodbe in smrti, ki bi se jim lahko izognili, če bi upraviteljem zaporov bilo mar. Številni se počutimo, kot da smo že mrtvi. Kaj sploh lahko izgubimo?"" Independent navaja izjavo organizatorjev protestov, med katerimi je skupina zaporniških aktivistov Jailhouse Lawyers Speak.
Protestno stavko, sprva načrtovano za leto 2019, je spodbudil izgred v zaporu Lee Correctional Facility v Južni Karolini, v katerem je v spopadu med zaporniki umrlo sedem ljudi. Očividci trdijo, da so zaposleni potrebovali več ur, da so zaustavili pretep. Nato so trupla nagrmadili na zaporniškem dvorišču. Eden izmed zapornikov se je pritožil, da je več ur močno krvavel, preden je dobil zdravniško pomoč.
Independent: Največji protest v zgodoviniGre za prvi protest ameriških zapornikov po letu 2016, v katerem je po ocenah sodelovalo od 60.000 do 70.000 zapornikov. Natančno število udeležencev tokratnih protestov ni znano, po ocenah Independenta pa bo letošnji zaporniški protest največji v zgodovini. Podporo protestom je izrazilo denimo tudi gibanje Črna življenja štejejo (Black Lives Matter) in aktivisti z univerz Harvard in Princeton.
Zaporniška stavka je tehnično gledano nezakonita. Zapornikom se v ZDA ni dovoljeno organizirati, oblikovati sindikatov ali se celo zbirati v večjih skupinah. Tudi zahteva po pošteno plačanem delu nima pravne osnove, saj 13. amandma ameriške ustave, s katerim so sicer ukinili suženjstvo, dovoljuje prisilno delo kot ""kazen za kaznivo dejanje, za katero je bila oseba ustrezno obsojena"".
Širjenje informacij prek pretihotapljenih telefonovStavka je organizirana od znotraj, nad oglaševanjem dogodka pa bedi organizacijski odbor za delavce zapornike (IWOC), ki poudarja, da je eden glavnih ciljev protesta dati glas ljudem za rešetkami. Ključno vlogo pri prenosu informacij med zaporniki imajo družbena omrežja, do katerih zaporniki dostopajo prek prenosnih telefonov, ki jih v celice pretihotapijo sorodniki ali celo pazniki. Pri organizaciji protestov so zaporniki letos iz celic po besedah tiskovnega predstavnika IWOC-a opravili celo konferenčne klice.
Oblasti napovedujejo ukrepe proti stavkiOblasti tudi letos napovedujejo strog nadzor. Že leta 2016 so več organizatorjev stavke premestili v druge zapore ali v samice, še preden so se protesti začeli. Tudi letos je zvezni zaporniški oddelek Južne Karoline sporočil, da vodijo nadzor morebitnih stavkovnih dejavnosti. ""Sprejeli bomo vse potrebne ukrepe, da bodo zapori delovali brez groženj varnosti,"" je povedal tiskovni predstavnik Dexter Lee.
Trumpova administracija za zasebne zaporeZasebni zapori so sicer za podjetnike donosen posel. Obamova administracija je zasebne zapore nameravala ukiniti z direktivo, po kateri pogodb med zveznimi vladami in zasebnimi zapori po izteku veljavnosti več ne bi bilo mogoče podaljšati. Leta 2017 je ministrstvo za pravosodje direktivo razveljavilo in znova omogočilo, da zasebna podjetja z lokalnimi in državnimi organi podpisujejo pogodbe; čeprav je stopnja nasilja, tako spopadov med zaporniki kot napadov zapornikov na paznike, v zasebnih zaporih večja, še navaja Al Džazira."
http://www.rtvslo.si/kultura/knjige/novosti-litere-stirje-prevodi-iz-zakladnice-svetovne-literature/463846,prebežnik,554,"
					22. avgust 2018 ob 14:41
					Ljubljana - MMC RTV SLO, STA","
M. K.
",Novosti Litere: štirje prevodi iz zakladnice svetovne literature,"Zbirka Babilon založbe Litera je bogatejša za štiri prozne novosti iz svetovne literature. Med knjižnimi novostmi so roman nizozemske literarne zvezde Tommyja Wieringe To so imena, prvenca švicarskih avtorjev Jonasa Lüscherja in Noemi Lerch – Pomlad barbarov in Kmetica – ter izbor novel Kivader in druge novele slovaškega pisatelja Vita Staviarskega.
Po besedah direktorja in glavnega urednika založbe Orlanda Uršiča lahko Vita Staviarskega primerjamo s pisateljem prekmurske ravnice Ferijem Lainščkom, saj je glavnino svojega dela posvetil slovaškim Romom. Njegova proza je po njegovi oceni zelo živopisna, avtentična, ritmična in tudi zelo filmična.
Prevajalka Diana Pungeršič je dejala, da je Staviarsky pisatelj, ki se je v slovaški književnosti najbolj približal romskemu človeku, pri svojem pisanju pa izhaja iz lastnih izkušenj, okolja, v katerem živi, in dela, ki ga opravlja. Kot trgovski potnik se na poslovni poti srečuje z raznolikimi ljudmi, ob tem pa dela zapiske. Iz teh je nastala tudi njegova proza. Avtor sam po njenih besedah pravi, da so mu bolj kot intelektualci blizu ljudje s socialnega dna, ker imajo silovitejša čustva.
Prve tri novele, vključene v knjigo, so bile v izboru za osrednjo slovaško literarno nagrado. Žirija je v njih poudarila navidezno lahkotno in sentimentalno pisanje, ki ni brez globine, saj z veliko mero empatije opisuje življenje malega človeka na slovaškem vzhodu, ki je po stereotipnih predstavah Slovakov njihov ""južnjak"". Pri prevajanju je vzhodnoslovaško narečje prestavila v slovensko dolenjščino, romščino pa v dolenjsko romščino.
Kako se je kriza dotaknila tistih, ki so imeli zraven prste? Večkrat nagrajeni prozni prvenec švicarskega avtorja Jonasa Lüscherja Pomlad barbarov je po Uršičevem mnenju političen in družbenokritičen roman, ki se dotika vprašanja finančne krize in skozi analitično pisavo pove, kako se je kriza dotaknila tistih, ki so imeli zraven prste.
Dogajanje je postavljeno v namišljeno turistično letovišče sredi tunizijske puščave, kjer se protagonist, pasivni švicarski podjetnik, sreča s skupino Angležev, ki delajo v londonskem Cityju, imajo zlato kartico in se tako tudi obnašajo – brez spoštovanja do tamkajšnjih prebivalcev. Ko se zlomi borza, se položaj obrne, je povedala prevajalka Tanja Petrič. Delo je bilo nominirano za nemško in švicarsko državno nagrado in je po oceni založbe ""napeto, slikovito in jezikovno dovršeno branje, ki secira človeške šibkosti, ob tem pa meri naravnost v srce sodobne družbe"".
Življenjska modrost prek zgodbe o močni, stvarni ženski Švicarska avtorica Noemi Lerch v romanu Kmetica popisuje zgodbo o močni, praktični in stvarni ženski, ki si je sama ustvarila srednje veliko kmetijo, in njeni pomočnici, ki se vrne v zapuščeno vilo starih staršev v švicarskem hribovju, kjer se uči živeti. Pisateljica je v pripoved spletla več intimnih pripovedi in mikrozgodb, prek katerih prva drugi na nevsiljiv način posreduje življenjsko modrost. Knjigo, ki je prejela švicarsko nagrado terra nova, je poslovenila Alexandra Natalie Zaleznik.
Na tanki točki preživetja To so imena je prvi slovenski prevod katerega izmed del enega najbolj uveljavljenih sodobnih nizozemskih pisateljev Tommyja Wieringe. Avtor je v domovini literarna zvezda, njegova dela pa so vedno popotni romani, postavljeni v oddaljene in tudi izmišljene kraje. V pričujočem je ustvaril pripovedni liniji, v kateri je soočil namišljeno zgodbo o policijskem inšpektorju, ki spoznava svoje judovske korenine, s skupino prebežnikov, ki se poda na pot čez izmišljeno srednjeazijsko stepsko pokrajino. Ko se pripovedi združita, nastane kriminalka. Pisatelj v romanu preizprašuje naravo človeka, ko se ta znajde na tanki točki preživetja. Delo je prevedla Mateja Seliškar Kenda."
http://www.rtvslo.si/slovenija/urad-varuha-clovekovih-pravic-policija-v-crnomlju-in-metliki-zanemarja-osebne-okoliscine-prebeznikov/463823,prebežnik,453,"
					22. avgust 2018 ob 12:19
					Ljubljana - MMC RTV SLO, STA","
La. Da.
",Urad varuha človekovih pravic: Policija v Črnomlju in Metliki zanemarja osebne okoliščine prebežnikov,"Iz urada varuha človekovih pravic so nenapovedano obiskali policijski postaji Črnomelj in Metlika in ugotovili, da osebne okoliščine tujcev, na podlagi katerih bi morda lahko zaprosili za azil, niso bile dovolj resno obravnavane ali pa so bile preslišane.
Da bi preveril navedbe medijev o domnevno neustreznem ravnanju slovenskih policistov, so iz urada varuhinje policijski postaji obiskali 19. junija. Policisti naj bi namreč ob prijetju prebežnikov na meji med Hrvaško in Slovenijo ter v notranjosti, večinoma pri Črnomlju, zavračali njihove prošnje za azil. Varuh je v pregledanih primerih pogrešala predvsem resno obravnavo osebnih okoliščin vsakega posameznika.
V uradnih zaznamkih povzete izjave tujcev so namreč izredno skope in se nanašajo predvsem na potovanje ter prehod meje, ugotavljajo pri varuhu. Prav tako so skope tudi izjave o razlogih za zapustitev matične države, ki pa bi lahko predstavljale pomemben dejavnik pri morebitni nameri za mednarodno zaščito.
V zapisniku ""ekonomski migrant"", čeprav je državo zapustil zaradi groženjV enem izmed zapisnikov o izročitvi in sprejemu osebe je bil denimo kot razlog za zapustitev matične države navedeno, da je oseba ekonomski migrant. Iz uradnih zaznamkov pa izhaja, da sta dva od obravnavanih tujcev na vprašanje policista povedala, da sta matično državo zapustila zaradi groženj.
Čeprav je iz zakona o mednarodni zaščiti mogoče razbrati, da posameznik svojo željo po mednarodni zaščiti izrazi sam, varuh meni, da je v primerih, ko je odločitev o vrnitvi praviloma izvedena v enem samem dnevu, pomembno, da policisti vsem osebam, ki potrebujejo mednarodno zaščito, čim prej zagotovijo ustrezne informacije glede azilnih postopkov.
Omogočiti jim morajo tudi dovolj časa, da se lahko izrazijo, ali bi želeli podati prošnjo za azil, in če to želijo, jim morajo tudi to omogočiti. Zlasti v primerih, ko je odločitev o vrnitvi sprejeta v zelo kratkem času in brez pisne odločbe ter tudi brez možnosti uveljavljanja učinkovitega pravnega varstva, bi bilo smiselno od posameznika pridobiti izjavo, ali ima namero podati prošnjo za mednarodno zaščito v Sloveniji, in to tudi ustrezno dokumentirati, predlaga varuh.
Ministrstvo brez konkretnega odgovoraKot so še navedli pri varuhu, so pričakovali, da se bo notranje ministrstvo do očitkov opredelilo, vendar pa je v odgovoru zgolj zagotovilo, da policija pri izvajanju postopkov v celoti upošteva pravice tujcev, vključno s pravico dostopa do mednarodne zaščite.
A v uradu še vedno pogrešajo resno opredelitev do izpostavljenih pomislekov, zato so v torek ministrstvu znova poslali dopis. Predlaga pa tudi sprejetje ukrepov za doslednejše dokumentiranje vseh okoliščin policijskih postopkov s tujci, da bi to tudi kasneje dopuščalo vpogled v pravilnost in zakonitost sprejetih odločitev, so še navedli pri varuhu.
Na MNZ-ju dodatnega dopisa varuha človekovih pravic še niso prejeli. ""Vsekakor pa ga bomo po prejetju temeljito preučili, še zlasti glede njegovih dodatnih vprašanj na že posredovana in konkretna pojasnila MNZ-ja,"" so sporočili z ministrstva."
http://www.rtvslo.si/zabava/iz-sveta-znanih/se-melania-s-svojo-kampanjo-proti-ustrahovanju-postavlja-po-robu-soprogu/463720,prebežnik,703,"
					21. avgust 2018 ob 11:08
					Washington - MMC RTV SLO","
K. S.
",Se Melania s svojo kampanjo proti ustrahovanju postavlja po robu soprogu?,"Na isti dan, ko je Donald Trump na Twitterju napadel Johna Brennana kot ""najslabšega direktorja Cie v zgodovini ZDA"" in političnega ""šarlatana"", je Melania Trump posvarila pred uničevalno močjo družbenih medijev.
Prva dama ZDA je bila slavnostna govornica na zvezni konferenci o kibernetskem ustrahovanju v Marylandu. ""Priznajmo si: večina otrok se bolj zaveda prednosti in slabosti družbenih omrežij kot nekateri odrasli,"" je dejala 48-letna Trumpova.
""V današnji globalni družbi so družbena omrežja neizogiben del vsakodnevnih življenj naših otrok. Lahko se jih uporabi na številne pozitivne načine, ko pa se jih zlorablja, so lahko tudi zelo destruktivna in škodljiva.""
Do izjav prve dame prihaja v času, ko njen soprog na Twitterju nadaljuje neobrzdano gonjo proti osebam, ki jih razume kot sebi sovražne. Tako je za Roberta Muellerja, posebnega tožilca, ki vodi preiskavo o ruskem vmešavanju v ameriške volitve, zapisal, da se ""sramoti"" in sam sebe ""diskreditira"".
Še ostrejši je bil Trump v teh dneh do Brennana, do lani direktorja Cie, ki pa je bil po odhodu iz agencije izjemno kritičen do Trumpa. Marca letos je tako Brennan dejal, da je Trump paranoičen in da nenehno izkrivlja dejstva, ter ga označil za šarlatana.
Trump je Brennanu prejšnji teden odvzel varnostna potrdila za dostop do zaupnih podatkov ter s podobno potezo zagrozil več drugim kritikom.
Melania za zaščito otrok Melania sicer v svojem govoru ni neposredno omenila soproga in njegove agresivne rabe Twitterja, orodja, ki ga predsednik redno uporablja za blatenje in psovanje svojih nasprotnikov in kritikov.
Trumpova se je namesto tega v svojem govoru posvetila prizadevanjem za boj proti kibernetskemu ustrahovanju mladih in dejala, da morajo odrasli storiti vse, kar lahko, da bi otroke oskrbeli s podatki in orodji za varno rabo spleta.
Občinstvu v Rockvillu je povedala, kako impresionirana je bila nad skupino dijakov, ki so sodelovali na Microsoftovem svetu za digitalno dobro. ""Navdahnila me je njihova iskrena predanost do zmanjševanja ustrahovanja med vrstniki prek prijaznosti in odprte komunikacije,"" je dejala. ""Mislim, da bodo s poslušanjem zamisli in pomislekov otrok odrasli lažje pomagali mladim rokovati se s to pogosto težko temo.""
""Priznajmo si: večina otrok se bolj zaveda prednosti in slabosti družabnih omrežij kot nekateri odrasli, a še vedno moramo storiti vse, kar lahko, da bi jih oskrbeli s podatki in orodji za uspešne in varne spletne navade.""
Trumpova je na konferenci nastopila v sklopu svoje kampanje za pomoč otrokom, naslovljene ""Be best"".
Na stran Le Brona JamesaDo njenih izjav prihaja po tem, ko je v izjavi za javnost pohvalila zvezdnika NBA-ja Le Brona Jamesa tik za tem, ko ga je njen soprog na Twitterju užalil.
In junija, v času Trumpove politike ločevanja otrok prebežnikov od staršev na mehiški meji, je Melanijina predstavnica sporočila, da prva dama ""težko gleda otroke, ločene od svojih družin"". ""Prva dama verjame, da potrebujemo državo, ki spoštuje vse zakone, a tudi državo, ki vlada s srcem,"" je takrat sporočila Stephanie Grisham.
Ob vseh teh izjavah prve dame, ki se zdijo v nasprotju s prakso njenega soproga, si zdaj ameriški mediji belijo lase, ali gre za neko premišljeno taktiko Bele hiše v slogu dobri-slabi policaj ali pa, kot se sprašuje CNN, Melania dejansko ""trola svojega soproga s svojo kampanjo proti ustrahovanju"".
""Če se vam vrti v glavi, ko skušate združiti ponedeljkove besede prve dame s ponedeljkovimi tviti predsednika, ni nič narobe z vami. Pravzaprav, če vas neskladje med obema Trumpoma ne vrže popolnoma, preprosto niste dovolj pozorni,"" piše CNN.
Melanijin izbor kampanje – proti ustrahovanju – je toliko bolj nenavaden, ker si je, navsezadnje, Trump že precej pred ne ravno diplomatskimi tviti iz Bele hiše kariero zgradil z napadi na ljudi – bodisi v času svojega resničnostnega TV-šova Pripravnik bodisi med svojo ostro predvolilno kampanjo.
Prva dama skrivnostnostiNew York Times je prejšnji teden objavil obsežen članek o Melanii, ""skrivnostni prvi dami"", kot je naslovil prispevek.
V njem so zapisali, da je Trump svoji soprogi predlagal, naj raje izbere drugo temo svoje kampanje, da bi se ognila vprašanjem, kako lahko soproga znanega twitterskega ustrahovalca svari ravno pred spletnim ustrahovanjem. Kot piše časnik, jo je Trump opozoril, da se s tem izpostavlja posmehu. A Melania je zavrnila soprogov nasvet in dejala, da se je pripravljena soočiti s kritikami.
Melanio Trump je tako tudi po letu in pol Trumpovega predsednikovanja izjemno težko prebrati."
http://www.rtvslo.si/svet/kriza-v-venezueli-vse-hujsa-brazilija-na-mejo-posilja-vojsko/463628,prebežnik,359,"
					20. avgust 2018 ob 10:47
					Caracas,Brasilia - MMC RTV SLO, Reuters","
K. S.
",Kriza v Venezueli vse hujša: Brazilija na mejo pošilja vojsko,"Stanje v Venezueli se še kar zaostruje – zdaj Brazilija pošilja vojsko in dodatno policijsko okrepitev v obmejno mesto Pacaraima, kjer so domačini napadli in požgali taborišče venezuelskih pribežnikov.
Brazilski predsednik Michel Temer je v nedeljo sklical krizni sestanek zaradi vse večjih regionalnih napetosti zaradi števila Venezuelcev, ki bežijo iz države.
Z brazilskega ministrstva za javno varnost so pozneje sporočili, da pošiljajo kontingent 60 vojakov, ki bodo pomagali območni policiji.
Venezuelsko zunanje ministrstvo pa je medtem Brazilijo pozvalo, naj venezuelskim državljanom ""zagotovi varnost in sprejme ukrepe za obvarovanje njihovih družin in imetja"".
Prehod meje kljub prepovediNič kaj bolje ni v Ekvadorju, kjer obupani Venezuelci prečkajo mejo in tako kljubujejo novim ukrepom za vstop, ki jih je konec tedna vpeljal Quito.
V Ekvadorju namreč od sobote veljajo nova pravila, po katerih pribežniki iz Venezuele za vstop v državo potrebujejo potni list. Zaradi tega so številni Venezuelci, ki imajo le osebne izkaznice, obtičali v sosednji Kolumbiji.
A na mejnem prehodu Rumichaca blizu mesta Ipiales je več deset prebežnikov, ki so jim onemogočili prehod v soboto, v nedeljo preprosto prečkalo ohlapno varovano mejo.
Večina prebežnikov je na poti na jug, da bi se pridružili družinskim članom v Peruju in Čilu.
Venezuelci trumoma zapuščajo domovino sredi vse hujše politične in gospodarske krize, ki sta privedli do hude inflacije in kroničnega pomanjkanja hrane, zdravil in drugih osnovnih potrebščin.
Vse več napetosti med Venezuelci in BrazilciV Pacaraimi so jezni prebivalci v soboto napadli več prebežniških taborišč, potem ko so prišle na dan navedbe, da naj bi Venezuelci pretepli tamkajšnjega lastnika restavracije. Kot poroča BBC, v zadnjih mesecih občutno narašča sovražnost do venezuelskih prebežnikov, ki vstopajo v Brazilijo.
S kamni in palicami oborožene tolpe uničujejo in požigajo šotore in osebne predmete Venezuelcev, stanje pa je tako resno, da je okoli tisoč prebežnikov zbežalo nazaj čez mejo v domovino. Na venezuelski strani medtem poročajo o napadih na vozila z brazilsko registracijo.
In druge venezuelske sosede? Perujska vlada je napovedala, da bo podoben ukrep kot Ekvador, obvezne potne liste za Venezuelce, uvedla 25. avgusta. Tudi kolumbijski predsednik Juan Manuel Santos je napovedal strožji mejni nadzor, zato je na tisoče Venezuelcev pohitelo proti meji še pred uvedbo novih ukrepov."
http://www.rtvslo.si/svet/s-in-j-amerika/ekvador-in-peru-bosta-otezila-vstop-venezuelcem/463401,prebežnik,283,"
					17. avgust 2018 ob 08:10
					Lima,Quito - MMC RTV SLO, Reuters","
B. V.
",Ekvador in Peru bosta otežila vstop Venezuelcem,"Venezuelci bodo morali ob vstopu v Ekvador in Peru kmalu začeti kazati potne liste namesto osebnih izkaznic. Državi sta namreč zaskrbljeni zaradi množičnega prihoda državljanov Venezuele.
Ekvador in Peru sta do zdaj Venezuelcem omogočala vstop v državo zgolj z osebnimi izkaznicami, s čimer so tem ljudem olajšali beg iz njihove domovine. Ekvadorsko zunanje ministrstvo je sporočilo, da bo zahteva za potni list veljala specifično za Venezuelce.
Ta mesec so ekvadorske oblasti razglasile izredne razmere v treh pokrajinah, potem ko se je povečalo število venezuelskih prebežnikov, ki so prečkali ekvadorsko-kolumbijsko mejo v Andskem gorovju. Po podatkih oblasti je mejo dnevno prečkalo 4.500 Venezuelcev, medtem ko je bilo to število pred tem med 500 in 1.000, poroča Reuters.
Z zunanjega ministrstva so sporočili, da je letos v državo vstopilo okoli 600.000 Venezuelcev, pri čemer jih je v državi ostalo okoli 109.000.
Prisiljeni v večdnevna potovanja za avtobusiKer si zaradi nizkih prejemkov - pogosto zaslužijo le nekaj ameriških dolarjev mesečno - Venezuelci ne morejo privoščiti potovanja z letalom, se več dni vozijo z avtobusi po Južni Ameriki. Številni prečkajo Ekvador na poti v Peru ali Čile proti jugu.
Kot sta dejala dva vira v perujski vladi, ki nista želela biti imenovana, bo tudi Peru kmalu začel zahtevati potne liste od Venezuelcev, ki želijo vstopiti v državo.
V Peruju je po ocenah oblasti skoraj 400.000 Venezuelcev, od katerih jih je večina prišla v državo letos. Perujski notranji minister je ta teden dejal, da okoli 20 odstotkov Venezuelcev v Peru vstopi brez potnega lista.
Venezuelci, ki prodajajo hrano in drobnarije, so postali pogost pojav na ulicah Lime in Quita, domačini pa se bojijo, da jim bodo migranti začeli jemati službe in se bo zaradi njih povečala stopnja zločinov."
http://www.rtvslo.si/slovenija/slovenija-iz-evropskih-begunskih-kvot-sprejela-253-ljudi/463392,prebežnik,331,"
					16. avgust 2018 ob 20:35
					Ljubljana - MMC RTV SLO, STA","
Al. Ma.
",Slovenija iz evropskih begunskih kvot sprejela 253 ljudi,"Slovenija je obveznost glede premestitev ljudi iz Grčije in Italije izpolnila v celoti in v postavljenih rokih, je sklenila vlada. Vsi niso prišli v Slovenijo, a ne po krivdi naše države.
Vlada se je na dopisni seji seznanila s končnim poročilom medresorske delovne skupine za koordinacijo premestitev ljudi iz Italije in Grčije ter za trajne preselitve iz tretjih držav.
Postopki premestitev ljudi iz Italije in Grčije so stekli marca 2016. Slovenija se je po pojasnilih vlade obvezala sprejeti celotno dodeljeno kvoto, to je 218 ljudi iz Italije in 349 ljudi iz Grčije. Premestitev celotne kvote pa ""ni bila realizirana, ker Italija in Grčija nista predložili dokumentacije za premestitev celotne kvote ljudi"".
Kot so zapisali na vladi, jih je bilo dejansko premeščenih 81 iz Italije (77 državljanov Eritreje, trije državljani Sirije in en državljan Jemna) in 172 ljudi iz Grčije (149 državljanov Sirije, 17 državljanov Iraka in šest ljudi brez državljanstva), kar predstavlja 44,6 odstotka celotne kvote. Do konca julija letos je bilo odločeno o 251 prošnjah za mednarodno zaščito.
Nekaj jih je moralo nazajTako je bil 233 ljudem priznan status begunca (141 državljanov Sirije, 74 državljanov Eritreje, 12 državljanov Iraka in šest ljudi brez državljanstva), enajstim je bila priznana subsidiarna zaščita (deset državljanov Sirije in en državljan Jemna), petim so bile prošnje zavrnjene (vsi državljani Iraka), v dveh primerih je bil izdan sklep o ustavitvi postopka zaradi samovoljne zapustitve azilnega doma (državljana Sirije in Eritreje).
Sprejemi iz TurčijePoleg tega je vlada marca 2016 sprejela načrt izvedbe preselitve 20 ljudi iz tretjih držav, avgusta istega leta pa dodaten sklep, da se na podlagi kvote iz Turčije sprejme 40 državljanov Sirije, ki se jim lahko prizna status begunca. Tako je 24. julija letos v Slovenijo prispela prva skupina 21 sirskih beguncev iz Turčije. Projekt predvideva, da naj bi bila druga skupina devetnajstih v Slovenijo preseljena jeseni.
Medresorska delovna skupina za koordinacijo premestitev ljudi iz Italije in Grčije ter trajne preselitve ljudi iz tretjih držav je sicer z današnjo vladno obravnavo poročila prenehala delovati."
http://www.rtvslo.si/svet/evropa/bih-center-za-prebeznike-kljub-nasprotovanju-lokalnih-oblasti-tudi-v-veliki-kladusi/463381,prebežnik,290,"
					16. avgust 2018 ob 19:03
					Sarajevo - MMC RTV SLO, STA","
J. R.
",BiH: Center za prebežnike kljub nasprotovanju lokalnih oblasti tudi v Veliki Kladuši,"Oblasti Bosne in Hercegovine so napovedale, da bodo vzpostavile več začasnih centrov za prebežnike. Kljub nasprotovanju lokalnih oblasti ga nameravajo urediti tudi v Veliki Kladuši.
V Veliki Kladuši bo center stal v enem od opuščenih poslopij Agrokomerca, so sporočili iz operativnega štaba sveta ministrov BiH-a, pristojnega za nezakonite migracije. O tej lokaciji so se več mesecev pogovarjali s predstavniki lokalnih oblasti, ki so nasprotovale temu, da bi prebežnike nastanili na območju občine.
Glede lokacije so bili zaradi bližine hrvaške meje skeptični tudi v Bruslju. Bližina Hrvaške bi namreč lahko prebežnike spodbudila, da bi skušali doseči ozemlje Evropske unije, poroča hrvaška tiskovna agencija Hina. Ni sicer znano, ali bodo za ureditev centra uporabili tudi sredstva EU-ja. Bruselj je BiH-u za spopadanje z migrantsko krizo namenil šest milijonov evrov pomoči.
Iz sveta ministrov BiH-a so ob tem sporočili, da bodo prihodnji teden začeli preurejati še dijaški dom v Bihaću, kjer so prebežniki že nameščeni. Opremljati bodo začeli tudi vojašnico v kraju Hadžići pri Sarajevu, kjer bodo uredili center za nekaj sto ljudi. Okoli 200 najbolj ogroženih prebežnikov, predvsem otrok in žensk, pa bodo namestili v bližini Cazina, ki tako kot Bihać in Velika Kladuša leži na severozahodu države.
Strožji mejni nadzorBiH napoveduje tudi strožji nadzor mejnih prehodov, saj štab za nezakonite migracije ocenjuje, da se pritisk na vzhodno mejo BiH-a povečuje. Napovedali so okrepitev obmejne policije, saj bodo na mejo v pomoč obmejni policiji poslali še policiste Federacije BiH-a. Radio Sarajevo poroča, da so dozdajšnje krepitve števila policistov na vzhodni meji države pokazale rezultate, saj se je število poskusov nezakonitega prečkanja zmanjšalo.
V Bosni in Hercegovini so za 7. oktober napovedane splošne volitve. Al Džazira Balkans poroča, da bi napoved izgradnje centrov lahko služila le kot preizkus za reakcije ljudi na območjih."
http://www.rtvslo.si/svet/afrika/libijsko-sodisce-za-umore-med-arabsko-pomladjo-na-smrt-obsodilo-45-ljudi/463376,prebežnik,431,"
					16. avgust 2018 ob 18:18
					Tripoli - MMC RTV SLO, Reuters","
J. R.
",Libijsko sodišče za umore med arabsko pomladjo na smrt obsodilo 45 ljudi,"Libijsko prizivno sodišče je 45 ljudi, podpornikov Muamerja Gadafija, zaradi umorov protestnikov leta 2011, tik pred padcem režima, poslalo pred strelski vod.
Obsojeni so streljanja na več deset protestnikov, poroča BBC. Nadaljnjih 54 ljudi so obsodili na pet let zapora, 22 ljudi pa so oprostili, je sporočilo mednarodno priznano pravosodno ministrstvo.
Pravosodno ministrstvo v izjavi ni podalo podrobnosti sodbe. Uradnik ministrstva je sporočil le, da se sodba nanaša na sile, zveste nekdanjemu libijskemu voditelju Moamerju Gadafiju, preden so ga v Tripolisu odstavili.
BBC-jev severnoafriški dopisnik Rana Jawad medtem poroča, da gre v primeru, znanem tudi kot Trik Al Sareeh, za podpornike Gadafija, ki so tik pred osvoboditvijo mesta streljali na prebivalce tripolitanskega mestnega okrožja Abu Salim, ki so na ulicah že proslavljali padec režima.
Gre za prvo sojenje libijskega sodišča v Tripolisu po letu 2015, ko so na smrt obsodili več deset Gadafijevih sodelavcev, med drugim njegovega sina Saifa Al Islama, ki je bil lani izpuščen iz zapora in se vključil v libijsko politiko. Vendar po uradnih podatkih Libija po letu 2011 usmrtitev ni izvedla. Vsi takrat obsojeni so končali v zaporu.
V svojem zadnjem letnem poročilu je humanitarna skupina Amnesty International libijski sodni sistem označila za ""disfunkcionalen"" in dodala, da je več v libijskih zaporih po letu 2011 priprtih brez sodnega nadzora ali možnosti pritožbe.
Po 2011 Libija brez trdne oblastiPrvi dve leti po odstavitvi in usmrtitvi Gadafija je Libijo pretresalo nasilje in nestabilnost brez trdne oblasti v državi. Še danes se za oblast bori več skupin. Samooklicana Islamska država je konec leta 2016 po vojni izgubila nadzor nad mestom Sirte in več drugimi obalnimi mesti, od koder zdaj več tisoč prebežnikov čaka na svojo priložnost za tvegano pot v Evropo.
Libijska vlada narodne enotnosti je bila s posredovanjem Združenih narodov oblikovana konec leta 2015. Vlado v Tripolisu vodi libijski premier Fajez Al Saradž. Vzhodni del Libije nadzira vojska pod poveljnikom Kalifo Haftarjem. Na območju celotne Libije se za oblast bori tudi več različnih milic, na jugu in vzhodu države potekajo intenzivni boji.
Razpršena oblast z dogovorom o volitvahPremier Saradž, poveljnik Haftar, Aguila Saleh Isa – predsednik državnega zbora s sedežem v Tobruku, ki nasprotuje administraciji pod vodstvom ZN-a, in Kalid Al Mišri – vodja najvišjega posvetovalnega odbora libijskega parlamenta iz leta 2012 – so se v prisotnosti predsednikov sosednjih držav ter predstavnikov EU-ja in ZDA v Parizu maja letos dogovorili o demokratičnih volitvah. Zasedanja se niso udeležili predstavniki zahodnega mesta Misrata.
Udeleženci sicer niso podpisali nobenega dogovora, zaradi česar mednarodni opazovalci dvomijo o izvedbi. Zadnje volitve leta 2014 so državo pahnile le še v globljo krizo, še poroča BBC."
http://www.rtvslo.si/evropska-unija/pet-clanic-eu-ja-bo-sprejelo-141-prebeznikov-na-krovu-aquariusa/463231,prebežnik,226,"
					14. avgust 2018 ob 17:01
					Valletta - MMC RTV SLO, Reuters","
B. V.
",Pet članic EU-ja bo sprejelo 141 prebežnikov na krovu Aquariusa,"Pet članic EU-ja se je v torek dogovorilo, da bodo sprejele 141 prebežnikov na krovu reševalne ladje Aquarius, zaradi česar je Malta sporočila, da bo ladji dovolila vplutje v njeno pristanišče.
Pred odločitvijo petih držav, in sicer Francije, Nemčije, Luksemburga, Portugalske in Španije, so Španija, Tunizija in Malta ladji prepovedovale vplutje. Na Aquariusu so prebežniki, ki so jih rešili z ladij ob Libiji. Malta je sprva zahtevala, da se jih mora prepeljati v Libijo, Tunizijo ali na italijanski otok Lampedusa, ki so bili vsi bližje.
Malteška vlada je sporočila, da so poleg omenjenih prebežnikov v ponedeljek na Malto prepeljali še dodatnih 114 prebežnikov, rešenih na morju. Od teh jih bo 60 prav tako razdeljenih med članice Unije. Španski premier Pedro Sánchez je dejal, da bo Španija sprejela 60 ljudi. Portugalska pa jih bo sprejela 30 z Aquariusa in drugih ladij, ki so prispele na Malto.
Španija je junija sprejela 629 večinoma podsaharskih Afričanov, ki so bili na Aquariusu, kar je po Sánchezovih besedah pomagalo pri sklenitvi zadnjega dogovora, ki ga je Malta označila za ""konkreten primer evropskega vodenja in solidarnosti"".
Znak majhnega napredkaZadnji spor glede sprejema prebežnikov, ki bežijo pred vojnami in revščino, po poročanju Reutersa kaže, kako malo političnega napredka je bilo doseženega, odkar so evropski voditelji junija dosegli sporazum glede migracij, katerega namen naj bi bil bolj pomiriti nasprotna stališča kot ponuditi konkretne rešitve."
http://www.rtvslo.si/crna-kronika/v-prometni-nesreci-poskodovane-prebeznike-odpeljali-v-izolsko-bolnisnico/463172,prebežnik,148,"
					14. avgust 2018 ob 09:35,zadnji poseg: 14. avgust 2018 ob 16:15
					Črni Kal - MMC RTV SLO, STA, Radio Slovenija","
Sa. J., La. Da.
",V prometni nesreči poškodovane prebežnike odpeljali v izolsko bolnišnico,"24-letni Hrvat, ki je v vozilu prevažal osem ilegalnih prebežnikov iz Afganistana, je med vožnjo od Podgorja proti Kastelcu izgubil oblast nad vozilom in se prevrnil na streho.
Hrvaški voznik je v noči na torek, nekaj pred tretjo uro zjutraj, v križišču za Petrinje v ostrem levem ovinku izgubil oblast nad vozilom. To je bočno trčilo v brežino in se prevrnilo na streho.
V avtomobilu je bilo poleg Hrvata, ki se je lažje poškodoval, še osem ilegalnih prebežnikov iz Afganistana: odrasla moški in ženska ter šest mladoletnikov. Osmerica se je v nesreči poškodovala, zato so jih odpeljali na zdravljenje v izolsko bolnišnico.
Radio Slovenija poroča, da so neuradno izvedeli da je njihovo stanje stabilno in so zunaj življenske nevarnosti. Vozniku so zaradi suma storitve kaznivega dejanja prepovedanega prehajanja meje ali ozemlja države odvzeli prostost.
Na območju koprske policijske uprave so letos obravnavali 52 kaznivih dejanj prepovedanega prehajanja meje."
http://www.rtvslo.si/slovenija/urad-pocitniski-dom-mnz-ja-bi-za-prebeznike-uporabili-le-ce-bi-bile-vse-kapacitete-zasedene/463160,prebežnik,255,"
					14. avgust 2018 ob 07:39
					Ankaran - MMC RTV SLO, Radio Slovenija","
Sa. J., Tjaša Škamperle, Radio Slovenija 
","Urad: Počitniški dom MNZ-ja bi za prebežnike uporabili le, če bi bile vse kapacitete zasedene","Vladni urad za oskrbo in integracijo migrantov je letos objavil tri javna naročila, ki se nanašajo na nekdanji kompleks ministrstva za notranje zadeve na Debelem rtiču.
V uradu pojasnjujejo, da postopki še niso končani in da želijo biti pripravljeni, če bi te prostore potrebovali ob morebitnem povečanem številu prosilcev za mednarodno zaščito.
Del kompleksa, ki je v preteklosti deloval zgolj za potrebe notranjega ministrstva, v Uradu za oskrbo migrantov imenujejo izpostava Azilnega doma Ljubljana Debeli rtič, pojasnjuje direktorica Urada Mojca Špec Potočar. ""Gre za primer povečanega števila prihodov prosilcev za mednarodno zaščito v Slovenijo in bi te proste kapacitete v izpostavi lahko potencialno uporabili kot morebitno nastanitveno kapaciteto. Seveda ob pogoju, da so druge nastanitvene kapacitete za najbolj ranljive skupine prosilcev za mednarodno zaščito, čemur bi bila omenjena lokacija tudi namenjena, že zasedene,"" je dodala Špec Potočarjeva.
V tem letu je Urad objavil tri javna naročila, ki zadevajo lokacijo v občini Ankaran: iskal je dobavitelje prehrane, ekoloških živil ter službe za varovanje. Razpisi še niso zaključeni.
Peticijo spodbuja tudi koprski odbor SDS-aNa družbenem omrežju poteka podpisovanje peticije - ki je naslovljena proti prebežnikom na Debelem rtiču. Med drugimi jo spodbuja koprski odbor SDS-a, njegova članica Sabina Homjak je bila ena glavnih nasprotnic urejanja nastanitve beguncev na Škofijah.
V Občini Ankaran o načrtih vladnega urada uradno niso obveščeni. V uradu pojasnjujejo: ""Bodo vsekakor sledila še usklajevalna srečanja, če bo to potrebno zaradi morebitnega vzpostavljanja izpostave.""
V uradu pojasnjujejo še, da lokacija na Debelem rtiču ni povezana z zdraviliščem in da je predvidena za družine in otroke."
http://www.rtvslo.si/svet/evropa/na-malteski-kmetiji-v-necloveskih-razmerah-zivelo-110-prebeznikov/463152,prebežnik,354,"
					13. avgust 2018 ob 20:58
					La Valletta - MMC RTV SLO","
J. R.
",Na malteški kmetiji v nečloveških razmerah živelo 110 prebežnikov,"Na nekdanji kmetiji v vasi Quorma so malteške oblasti odkrile okoli 110 migrantskih delavcev, ki so morali za obupne bivalne razmere plačevati med 100 in 200 evri mesečno.
Kot so sporočile malteške oblasti, so bili prostori kmetije preoblikovani v začasna prebivališča za delavce iz tujine, ki na otoku iščejo poceni nastanitev, poroča nemška tiskovna agencija DPA.
Podnajemniki na kmetiji so povedali, da so za bivanje v boksu za živino odšteli okoli sto evrov na mesec. Za majhne sobe s posteljami so morali odšteti po 200 evrov. Po navedbah policije nobeden od prostorov ni imel osnovne opreme in ni zagotavljal zasebnosti, vsi pa so bili močno prenatrpani. Uporaba kopalnic in straniščnih prostorov je bila po njeni oceni zdravju škodljiva.
Oblasti so vse prostore na nekdanji kmetiji zaprle, ker so bili nezakonito preoblikovani. Nekdanji podnajemniki, večinoma Afričani, so po raciji povedali, da so na Malto s trajektom prišli iz Italije. Nekateri bodo zdaj bivališče poiskali pri prijateljih, medtem ko jih bo okoli 80 ostalo brez strehe nad glavo.
Malta je zaradi gospodarske rasti postala priljubljen cilj prebežnikov. Humanitarne organizacije so že večkrat opozorile, da to pomeni tudi porast nezakonitega dela. Nevladna organizacija Aditus Foundation je kmalu po današnji raciji v izjavi oblasti pozvala k nadaljnjim preiskavam morebitnega izkoriščanja, suženjstva in trgovine z ljudmi.
Malteška mornarica rešila 117 ljudiMedtem je malteška mornarica rešila 114 prebežnikov, ki so sredi morja v gumijastem čolnu zašli v težave. Čoln so odkrili med rednim patruljiranjem 53 navtičnih milj južno od otoka, rešence pa so prepeljali v prestolnico Valletto.
Oblasti zavrnile ladjo AquariusMalta je sicer pri sprejemanju prebežnikov, rešenih v Sredozemskem morju, precej zadržana. Podobno kot Italija je tudi Malta danes zavrnila vplutje ladji Aquarius, ki je v petek rešila 141 ljudi. Ladja je tako spet obtičala sredi Sredozemskega morja.
Prebežniki iz Somalije in Eritreje so posadki povedali, da so pred Aquariusom srečali pet drugih ladij, ki pa jim niso hotele pomagati. Po navedbah posadke so mnogi med njimi zelo šibki in nedohranjeni.
Tiskovni predstavnik Evropske komisije je medtem v Bruslju dejal, da je komisija v stiku z več članicami Evropske unije, da bi našli rešitev zanje, poroča avstrijska tiskovna agencija APA."
http://www.rtvslo.si/svet/evropa/hrvaska-policija-streljala-na-vozilo-domnevnega-tihotapca-prebeznikov/463140,prebežnik,197,"
					13. avgust 2018 ob 18:30
					Karlovec - MMC RTV SLO, STA","
J. R.
",Hrvaška policija streljala na vozilo domnevnega tihotapca prebežnikov,"Hrvaška policija je v osrednjem delu države streljala na vozilo domnevnih tihotapcev prebežnikov. Dvojico so nato aretirali v bližnjem Karlovcu, na kraju dogodka pa našli 29 tujcev.
V mestu Živković Kosa je policija skušala zaustaviti osebni avtomobil nemških registrskih oznak. Voznik vozila se ni zaustavil, kot mu je to naročil policist. Namesto tega je pospešil in skušal zapeljati v policista, ki je odskočil in nato dvakrat ustrelil proti zadnjim kolesom vozila, so navedli na policiji.
Uporaba pištole je bila po besedah načelnika karlovške policije Darka Bratića upravičena, saj je vozilo krenilo proti policistu. Vozilo je pot nadaljevalo proti 20 kilometrov oddaljenem Karlovcu, kjer se je ustavilo. Iz njega sta pobegnila dva človeka, ki ju je policija aretirala. Sumijo ju tihotapljenja prebežnikov.
Na kraju dogodka so ob cesti našli 29 tujcev. Njihove narodnosti niso razkrili, obravnavali pa jih bodo v skladu s predpisi, je povedal Bratić. Načelnik je izrazil zadovoljstvo, da tokrat ni bilo poškodovanih in da so preprečili še en primer tihotapljenja ljudi.
Podoben incident se je konec maja zgodil na območju vasi Donji Srb na jugu države, ko je policija streljala na vozilo s prebežniki. Tedaj sta bila ranjena dva otroka, ki sta bila v kombiju."
http://www.rtvslo.si/crna-kronika/policisti-prijeli-19-letnega-poljaka-ki-je-z-ukradenim-vozilom-bezal-pred-policijo/463121,prebežnik,473,"
					13. avgust 2018 ob 17:02
					Koper - MMC RTV SLO, STA","
L. L.
","Policisti prijeli 19-letnega Poljaka, ki je z ukradenim vozilom bežal pred policijo","Slovenski policisti so ob pomoči italijanskih varnostnih organov prijeli moškega, ki je prejšnji ponedeljek z ukradenim vozilom bežal pred policijo. Gre za 19-letnega Poljaka, ki so ga še isti dan prijeli zaradi kraje kolesa v Gradežu v Italiji. Predali so ga slovenskim organom, ki so ga odpeljali v pripor, na sodišču pa ga čaka kazenski pregon.
Voznik ukradenega vozila poljskih registrskih tablic je prejšnji ponedeljek uprizoril pravi filmski pobeg, med katerim je namerno zapeljal v enega izmed policijskih avtomobilov, policiji pa je, potem ko je zapustil ukradeno vozilo, ubežal po srečnem naključju. Naletel je namreč na odklenjen avtomobil, ki je bil v pogonu. Med zasledovanjem nepridiprava sta se poškodovala dva koprska policista.
Kot je pojasnil pomočnik vodje sektorja kriminalistične policije Policijske uprave Koper Dejan Grandič, so že tedaj med zavarovanimi dokazi našli tudi osebne dokumente in bančne kartice osumljenca, 19-letnega državljana Poljske. Italijanski varnostni organi so še istega dne prek nadzornih sistemov zaznali prehod ukradenega opla corse na območje sosednje Italije, slovenske kolege pa obvestili tudi o tem, da so v Gradežu prijeli tujca brez dokumentov, ki je tam v dopoldanskem času ukradel kolo. Po izmenjavi podatkov med policijama so ugotovili, da gre za Poljaka, ki je v Gradežu zapustil ukradeni avtomobil, ukradel kolo in nato z njim nadaljeval pot.
Osumljenec je v koprskih zaporihKoprski kriminalisti so v torek na koprsko okrožno državno tožilstvo podali kazensko ovadbo, sodišče pa je naslednji dan zoper Poljaka izdalo sklep o priporu in na njegovi podlagi tudi evropski priporni nalog. Mladeniča so italijanski organi v sredo predali novogoriškim policistom, ti pa so ga odpeljali v koprske zapore, je navedel Grandič.
Trenutno zoper 19-letnika poteka postopek zaradi utemeljenega suma storitve dveh kaznivih dejanj preprečitve uradnega dejanja ali maščevanja uradni osebi, za kateri je predpisana kazen zapora do petih let, in za kaznivo dejanje velike tatvine, za katero je prav tako predpisana kazen zapora do pet let.
Seznam kaznivih dejanj bo daljšiKriminalistična preiskava se sicer nadaljuje. Kot je pojasnil Grandič, so med drugim nesporno ugotovili, da je bila škoda, s katero je mladenič sprva bežal pred policisti, 3. avgusta ukradena na Poljskem, registrske tablice, ki so bile nameščene nanjo, pa niso pripadale temu vozilu. ""To pomeni, da bomo po pridobitvi vseh podatkov iz tujine našo kazensko ovadbo dopolnili še z novimi kaznivimi dejanji,"" je dodal pomočnik vodje koprskih kriminalistov.
Od policistov, ki sta se v zasledovanju poškodovala, so enega medtem že izpustili iz bolnišnice, drugega policista, ki je dobil zlome, so medtem operirali in ostaja na nadaljnjem zdravljenju v bolnišnici, njegovo okrevanje pa bo verjetno dolgotrajnejše.
Grandič o motivu ni želel špekulirati, saj mladeniča v postopku niso zaslišali. V Sloveniji ga sicer še niso obravnavali za kazniva dejanja. Je pa Grandič zavrnil, da bi bil mladenič povezan s pretokom ilegalnih prebežnikov. Opla corso, ki ga je 19-letnik med begom ukradel in nato zapustil v Gradežu, pa bodo vrnili lastniku."
http://www.rtvslo.si/svet/evropa/na-hrvaskem-plaz-zasul-dva-prebeznika/463074,prebežnik,152,"
					12. avgust 2018 ob 22:07
					Zagreb - MMC RTV SLO, STA","
J. R.
",Na Hrvaškem plaz zasul dva prebežnika,"V gozdu v okolici Ogulina, jugozahodno od Karlovca na Hrvaškem, je hrvaška policija našla trupli dveh mladih prebežnikov, ki ju je zasul plaz kamenja.
Na kraj nesreče so policijo pripeljali prebežniki sami, vendar je bilo za zasuta fanta že prepozno. Skupina desetih prebežnikov, starih med 20 in 30 let, je v vas Tomići, osem kilometrov od kraja nesreče, prispela v soboto, poroča Hrvaška radiotelevizija (HRT).
Hrvaška policija dogodek še preiskuje, več informacij so napovedali za ponedeljek. Ni jasno, kam je policija odpeljala preživelo deseterico.
Prebežnika sirska državljanaJutarnji list na svojih straneh sicer poroča, da naj bi bila ponesrečena mladeniča sirska državljana, ki sta se skupaj s preostalo skupino skušala prebiti do Trsta v Italiji. V gozdu so prespali, ponoči pa jih je presenetil plaz kamenja. Eden naj bi takoj umrl, drugi pa je bil hudo poškodovan, a je pozneje tudi on umrl. Stara naj bi bila 24 let, še navaja hrvaški časopis."
http://www.rtvslo.si/svet/afrika/maroko-vec-sto-prebeznikov-s-severa-prisilno-prepeljal-na-jug-drzave/463063,prebežnik,638,"
					12. avgust 2018 ob 17:03
					Rabat - MMC RTV SLO, Reuters, STA","
J. R.
",Maroko več sto prebežnikov s severa prisilno prepeljal na jug države,"Maroške oblasti so v zadnjih dneh več sto prebežnikov prisilno in nezakonito prepeljale s severa na jug države, so sporočili iz Maroškega združenja za človekove pravice.
V mestih Nador in Tangier na severu so izvedli racije in aretirali več sto prebežnikov. S priobalnih območij na severu Maroka so proti notranjosti z avtobusi prepeljali predvsem ljudi iz podsaharske Afrike. Nekateri izmed njih so morali avtobus zapustiti v bližini priobalnega mesta Tiznit, približno 800 kilometrov južno od sredozemske obale, je po navedbah združenja povedal eden izmed prebežnikov, navaja nemška tiskovna agencija DPA.
Prebežnike so prepeljali iz mesta Tangier v bližini španske eksklave Ceuta in mesta Nador v bližini druge španske eksklave Melilla. ""Gre za operacijo v sklopu boja proti nezakonitemu priseljevanju,"" je dejal predstavnik lokalnih oblasti iz mesta Tangier na obali Sredozemskega morja. Po uradnih ocenah so od 1.600 do 1.800 ljudi preselili v ""mesta z boljšimi življenjskimi razmerami"", predstavnika oblasti navaja južnoafriški medij News24, ki se sklicuje tudi na francosko tiskovno agencijo AFP.
Združenje opozarja, da gre za hude kršitve človekovih pravic. Prebežnike naj bi namreč brez sodnega naloga aretirali v obmorskih prebežniških taboriščih in tudi na njihovih domovih in jih prepeljali na jug države. ""Odgovorni sta Španija in Evropska unija,"" je dejal Omar Nadži iz združenja za človekove pravice.
EU krepi pomoč MarokuPrav te dni se na jugu Španije sestajata premier Pedro Sanchez in nemška kanclerka Angela Merkel. Na včerajšnji tiskovni konferenci glede nezakonitega priseljevanja v EU-ja sta se zavzela za sodelovanje z afriškimi državami in pomoč Maroku in Tuniziji, saj gre po besedah Merklove ""za obmejni državi, ki potrebujeta našo pomoč"", poroča Deutsche Welle.
V zadnjem času vse več ljudi, ki skušajo priti v Evropo, izbere pot čez Maroko. Italija je svoja pristanišča namreč zaprla, obalna straža v Libiji pa je poostrila nadzor svojih voda in prebežnike vrača na libijsko obalo. Po podatkih Združenih narodov je letos iz Maroka v Španijo prišlo že 28.000 ljudi, kar je toliko kot v celotnem lanskem letu.
Euronews medtem poroča, da je Bruselj julija Maroku in Tuniziji odobril 55 milijonov evrov za ""izboljšanje upravljanja pomorskih meja, reševanje življenj na morju in boj proti tihotapcem, ki delujejo v regiji"". Nekateri strokovnjaki medtem opozarjajo na poročila, da naj bi Maroko v zadnjem času nekoliko sprostil obmejni nadzor in na pot dovolil več prebežnikom, s čimer naj bi pridobil prednosti pri pogajanjih o ribiških sporazumih in evropski pomoči za migracije.
""Težko je to trditi z absolutno gotovostjo, a več opazovalcev, ki jim zaupam, kaže na to, da Maroko, kot je to storil v preteklosti, to uporablja za pogajanja o zelo občutljivih vprašanjih, kot je sporazum o ribištvu, ali pri pogajanjih o pomoči, ki jo bo EU dal državi za upravljanje migracijskih tokov,"" je povedal Gonzalo Fanjul, preiskovalec pri organizaciji PorCausa, ki preiskuje migracijske zadeve.
Maroko prejel ameriško perutnino ...Severnoafriška država je prejšnji teden prvič v zgodovini preklicala prepoved uvoza ameriške perutnine. Državi imata sicer vse od leta 2006 sklenjen prostotrgovinski sporazum. Maroško ministrstvo za kmetijstvo in ribolov je po poročanju Reutersa sporočilo, da bodo v letu 2018 prejeli slabih 9.000 ton ameriške zmrznjene perutnine (sicer le 1,3 odstotka maroške porabe perutnine), ameriško trgovinsko ministrstvo pa je vrednost poslovanja za prvo leto ocenila na deset milijonov dolarjev.
... in prepovedal iranske preprogeSavdska televizija Al Arabija medtem poroča, da je Maroko prekinil vse bančne transferje z Iranom in prepovedal uvoz iranskih preprog in surovin. Ameriško veleposlaništvo v Rabatu je namreč maroško ministrstvo za zunanje zadeve in mednarodno sodelovanje opozorilo, da se je 6. avgusta izteklo 90-dnevno tranzicijsko obdobje, po katerem bodo ZDA po izstopu iz iranskega jedrskega dogovora znova uvedle sankcije proti Iranu.
Maroko je diplomatske vezi z Iranom prekinil že maja letos, saj naj bi Iran podpiral fronto Polisario, ki si prizadeva za neodvisnost zahodne Sahare, ozemlja pod maroško okupacijo. Trgovina med Marokom in Iranom je lani znašala štiri milijone dolarjev, še poroča Al Arabija."
http://www.rtvslo.si/svet/evropa/merklova-in-sanchez-za-vracanje-prebeznikov-v-drzave-izvora/463015,prebežnik,496,"
					11. avgust 2018 ob 16:50,zadnji poseg: 11. avgust 2018 ob 22:03
					Sanlucar de Barrameda - MMC RTV SLO, STA","
J. R.
",Merklova in Sanchez za vračanje prebežnikov v države izvora,"Nemška kanclerka Angela Merkel in španski premier Pedro Sanchez sta se strinjala, da je treba okrepiti dialog in sodelovanje z državami izvora prebežnikov, še posebej z Marokom.
Merklova je izpostavila tudi sodelovanje z Afriko pri vračanju zavrnjenih prosilcev za azil. ""Želimo tesno, iskreno sodelovanje z afriškimi državami, ki bo koristilo obema stranema. Ne smemo govoriti o Afriki, temveč z Afriko,"" je poudarila nemška kanclerka.
Sanchez je dejal, da je obala Španije in s tem Evrope le 40 kilometrov oddaljena od Afrike, pri razvoju pa je razdalja med celinama neprimerno večja. Izrazil je prepričanje, da bi moralo biti zmanjšanje tega razkoraka ena glavnih nalog Evropske unije.
Španska vlada je pred srečanjem poudarila, da imata politiki Nemčije in Španije pri vprašanju migracij enaka izhodišča. Tako nemška kanclerka kot španski premier sta se denimo strinjala, da morata državi finančno pomagati Maroku, s katerim imata španski eksklavi Ceuta in Melilla kopensko, strogo zavarovano in ograjeno mejo.
Po besedah Merklove so prebežniki težava vseh držav članic EU-ja, ne le tistih ob Sredozemskem morju, v katerih prebežniki vstopijo v Unijo. Treba je najti pravičen sistem porazdelitve, govoriti z državami izvora prebežnikov in skleniti dogovore o vračanju.
Dejala je še, da je vprašanje porazdelitve prebežnikov mogoče rešiti, sama bi ga rešila v duhu partnerstva. Pri tem mora EU po besedah kanclerke spoštovati svoje temeljne vrednote, med njimi tudi človekovo dostojanstvo.
Dogovor o vračanju prebežnikov v ŠpanijoMedtem je začel veljati dvostranski dogovor o vračanju prebežnikov v Španijo, ki so bili pred prihodom v Nemčijo že popisani v Španiji. V skladu z njim bo morala Nemčija prebežnike vrniti 48 ur po prihodu v državo. Nemčija naj bi Španiji na podlagi tega dogovora po pričakovanjih sicer vrnila le nekaj več kot sto prebežnikov letno, navaja nemška tiskovna agencija DPA.
Španija je prva članica Evropske unije, ki je z Nemčijo sklenila tovrsten dogovor. Pogovori z Italijo in Grčijo o podobnih dvostranskih dogovorih še potekajo. Nemški notranji minister Horst Seehofer je junija dejal, da želi dogovore skleniti do konca julija ali na začetku avgusta.
Španija postala glavna vstopna točka v EvropoJulija je Španija postala glavna vstopna država članica Evropske unije za prebežnike, ki se podajo na nevarno pot čez Sredozemsko morje, saj je Italija močno zaostrila migracijsko politiko in med drugim zaprla svoja pristanišča za humanitarne ladje, ki rešujejo brodolomce. Do 1. avgusta letos je tako v Španijo po morju prispelo več kot 23.000 ljudi, kar je več kot v vsem lanskem letu.
Nemška kanclerka in španski premier bosta po pričakovanjih govorila tudi o drugih dvostranskih vprašanjih in aktualnih evropskih temah. Med drugim naj bi razpravljala o poglobitvi gospodarske in denarne unije.
Poletni obisk na posestvu v narodnem parkuSanchez in njegova žena Begona Gomez sta Merklovo in njenega moža Joachima Sauerja sprejela na posestvu v narodnem parku Donana okoli 50 kilometrov jugozahodno od Seville, kjer družina španskega premierja trenutno preživlja počitnice. Iz urada nemške kanclerke so sporočili, da si bo ta konec tedna vzela čas tudi za spoznavanje lepot naravnega parka, ki se razteza na 130.000 hektarjih površine."
http://www.rtvslo.si/svet/s-in-j-amerika/zn-letos-je-v-ekvador-prebezalo-vec-kot-pol-milijona-venezuelcev/463003,prebežnik,399,"
					11. avgust 2018 ob 14:55
					Carácas,Quito - MMC RTV SLO","
B. V.
",ZN: Letos je v Ekvador prebežalo več kot pol milijona Venezuelcev,"Združeni narodi so v petek sporočili, da je letos v Ekvador iz Venezuele prišlo več kot pol milijona ljudi, kar je ena največjih množičnih migracij v zgodovini Latinske Amerike.
Od januarja je v Ekvador tako prišlo okoli 547.000 državljanov Venezuele, ki jo je prizadela huda kriza. Večinoma so tja prišli čez Kolumbijo, ki leži med obema državama. Venezuelci bežijo pred zločini, političnim nasiljem, propadajočim gospodarstvom in hudim pomanjkanjem hrane in zdravil.
Ekvador je za mesec dni razglasil izredne razmere, potem ko je v prvem tednu avgusta v državo vstopilo 30.000 venezuelskih prebežnikov, poroča Guardian. To je skoraj desetkrat več kot število prebežnikov, ki je v istem obdobju skušalo prečkati Sredozemsko morje in prispeti v Evropo. Med januarjem in avgustom je po podatkih Mednarodne organizacije za migracije (IOM) Evropo, večinoma Španijo, Italijo in Grčijo, po morju skušalo doseči 59.271 ljudi.
Visoki komisariat ZN-a za begunce (UNHCR) je sporočil, da je v Ekvador na dan povprečno vstopilo do 3.000 moških, žensk in otrok iz Venezuele, stopnja prihodov pa da se še povečuje. V prvem tednu avgusta je tako dnevno v Ekvador prišlo več kot 4.000 Venezuelcev.
Strah pred zaprtjem mejePo nekaterih poročilih je razlog za večje število prihodov v Ekvador strah, da bo novi kolumbijski predsednik Iván Duque zaprl meje svoje države. Kot sporočajo iz UNHCR-ja, številni Venezuelci potujejo peš, kar traja tudi več tednov, pogoji pa so slabi. Veliko ljudem zmanjka sredstev sredi poti, zaradi česar so prisiljeni spati na prostem in beračiti, da preživijo dan.
A za številne ljudi je bolje tudi to kot pa ostati v Venezueli, kjer po napovedih Mednarodnega denarnega sklada inflacija letos dosegla milijon odstotkov. Od leta 2015 je v Kolumbijo prišlo več kot milijon Venezuelcev. Številni drugi so odšli drugam po Latinski Ameriki in v karibske države, vključno z Mehiko, Dominikansko republiko ter Trinidadom in Tobagom. Na deset tisoče jih je odšlo peš v Brazilijo.
Tiskovni predstavnik UNHCR-ja William Spindler je dejal, da bo po pričakovanjih okoli 20 odstotkov ljudi, ki so prišli v Ekvador, tam ostalo, večina pa naj bi jih potovala proti jugu v Peru ali Čile. 40 odstotkov jih je žensk in deklet, ki jim ""resno grozi spolno nasilje, še posebej spolni odnos v zameno za preživetje in trgovanje z ljudmi"".
Beg Venezuelcev je postal sporno politično vprašanje v sosednjih državah. Ponekod zaznavajo tudi ksenofobne odzive, opozarja Spindler. Ta teden je tako brazilski sodnik začasno blokiral prihod Venezuelcev na sever Brazilije."
http://www.rtvslo.si/svet/evropa/obravnavajo-nas-kot-suznje-a-nimamo-druge-moznosti/462762,prebežnik,528,"
					8. avgust 2018 ob 19:07
					Foggia - MMC RTV SLO, Reuters","
J. R.
","""Obravnavajo nas kot sužnje, a nimamo druge možnosti""","Več sto prebežnikov je na jugu Italije odložilo orodje in s polj med petjem ""nismo sužnji"" zakorakalo na protest po smrti 16 sodelavcev v dveh prometnih nesrečah.
Več kot 200 tujih nezakonitih sezonskih delavcev je iz svojega prebivališča, znanega tudi kot ""veliki geto"", odkorakalo do Foggie, mesta ob Jadranskem morju, v bližini katerega sta se zgodili obe prometni nesreči. ""Nismo sužnji,"" so med desetkilometrskim pohodom, s katerim želijo opozoriti na nevzdržne razmere, prepevali delavci z rdečimi kapami, ki jih morajo nositi kot obiralci paradižnika na žgočem soncu.
16 delavcev je v razmiku 48 ur umrlo v dveh prometnih nesrečah. V obeh sta bila udeležena tovornjak za prevoz paradižnika in kombi z delavci, poroča BBC. V ponedeljkovi nesreči je umrlo 12 delavcev, ki so se vračali s celodnevnega dela na polju. Smrtonosno nesrečo so po poročanju Al Džazire preživeli trije ljudje, ki so poškodovani. Le dva dni predtem so v skoraj enaki nesreči umrli štirje delavci.
Na današnjem protestu so prebežniki, večinoma iz podsaharske Afrike, povedali, da je njihovo delo neregulirano, kar vodjem omogoča, da jih izkoriščajo, nagnetejo v prenapolnjene kombije in jih prevažajo z ene kmetije na drugo brez kakršne koli pogodbe. Poleg več tisoč Afričanov na poljih južne Italije poleti po poročanju The Local Italy dela tudi več delavcev iz vzhoda Evrope, najpogosteje iz Romunije, Bolgarije in Poljske.
""Obravnavajo nas kot sužnje""""Obravnavajo nas kot sužnje, vendar nimamo druge možnosti,"" je za Reuters povedal Ibrahim Sissoko, 28-letni delavec iz Malija, ki je v Italijo prišel leta 2015. ""Za nas tukaj ni drugega dela in oni to vedo, zato nas izkoriščajo,"" je dodal.
Več tisoč sezonskih delavcev v poletnih mesecih na jugu Italija obira paradižnike. Za delo so plačani le tri evre na uro, kar je dvakrat manj od minimalne postavke za kmetijske delavce, navaja Reuters. BBC medtem navaja, da niso vsi plačati po urni postavki. Nekateri morajo obrati kar 100 kilogramov paradižnika, da zaslužijo en evro. Številni bivajo v razpadajočih barakah brez vode in elektrike.
Današnjih protestov se je udeležilo tudi več predstavnikov sindikatov, ki pozivajo k ureditvi javnega prevoza okoli Foggie. Protestov se je udeležil tudi guverner pokrajine Apulija Michele Emiliano, ki je tvitnil, da si demonstranti prizadevajo za ""dostojanstvo dela"".
Vlada obljublja ukrepeV torek je Foggio obiskal tudi notranji minister Matteo Salvini, sicer znan po svoji do priseljencev sovražno nastrojeni retoriki. Po prometnih nesrečah je razglasil ""vojno proti mafiji"" okoli Foggie in obljubil, da jo bo izkoreninil iz vsake ulice in mesta, poroča The Local Italy.
V Italiji so v preteklih tednih poročali o več napadih na tujce in temnopolte. Notranji minister Salvini je napade komentiral, da je preplah pred rasizmom izmišljotina levice, alarmantna je po njegovem mnenju le stopnja kriminala med prebežniki, piše avstrijska tiskovna agencija APA.
Kardinal: Italijani niso rasistični, temveč prestrašeniItalijani po mnenju predsednika italijanske škofovske konference kardinala Gualtiera Bassettija niso rasistični, ampak se počutijo, kot da so jih pustili na cedilu. To pa vodi v ohromelost in obrambo proti tujcem, je dejal v Rimu.
Po presoji nadškofa iz Perugie je naloga politike, da ""ljudi, kolikor se da, osvobodijo pred tem strahom"". Po njegovem prepričanju bi se morala raznolikost dojemati kot vrednota in vir, prihodnje generacije pa bi bilo treba vzgojiti temu primerno."
http://www.rtvslo.si/svet/muenchen-zapusceni-hangar-air-berlina-naj-bi-postal-deportacijski-center/462485,prebežnik,264,"
					5. avgust 2018 ob 20:02
					München - MMC RTV SLO","
K. S.
",München: Zapuščeni hangar Air Berlina naj bi postal deportacijski center,"Na Bavarskem nameravajo preurediti hangar propadle nemške letalske družbe Air Berlin na münchenskem letališču v deportacijski center.
Prostori hangarja na münchenskem letališču so se sprostili lani, potem ko je Lufthansa oktobra prevzela Air Berlin, drugo največjo nemško letalsko družbo, ki je avgusta razglasila insolventnost.
Do načrtov bavarske zvezne vlade, v kateri ima večino konservativna stranka Krščanskosocialna unija (CSU), prihaja tri mesece pred deželnimi volitvami, tako da poteza ni najbolj presenetljiva.
Vodstvo CSU-ja pod vodstvom nemškega notranjega ministra Horsta Seehoferja namreč svojo politično platformo gradi ravno na strogi protipribežniški politiki.
Po poročanju nemške revije Spiegel naj bi načrtovani center služil tudi za pridržanje ljudi, ki so zaprosili za azil v drugi državi Evropske unije, pa jih je ta že zavrnila.
Bavarsko notranje ministrstvo sicer še vedno razvija ""potrebne konceptualne temelje"", po katerih bi lahko pribežnike zadrževali dovolj dolgo, da bi ugotovili njihovo identiteto, morda tudi dlje od zakonsko določene najvišje meje za pridržanje oseb.
Pritiski na partnerjeCSU pritiska na svoje koalicijske partnerice v nemški vladi, da bi jim omogočile večji nadzor nad deportacijami.
V ta namen je bavarska vlada pred dnevi tudi odprla vrsto spornih ""sidrnih"" centrov, katerih namen je pospešitev postopkov in končne deportacije prosilcev za azil. V centrih naj bi bilo nastanjenih od 1.000 do 1.500 ljudi.
Za deportacije prosilcev za azil v države EU-ja, kjer so registrirani, bo Nemčija še vedno potrebovala podporo omenjenih držav. Ta točka je še vedno predmet pogajanj.
Seehoferjeve zahteve, da prebežnike zavračajo že na nemško-avstrijski meji, so junija v Nemčiji zanetile hudo politično krizo in ogrozile dolgoletno zavezništvo med krščanskimi demokrati (CDU) kanclerke Angele Merkel in CSU-jem."
http://www.rtvslo.si/svet/evropa/tarca-orbanovega-fidesza-tudi-organizacija-novinarji-brez-meja/462468,prebežnik,254,"
					5. avgust 2018 ob 14:44
					Budimpešta - MMC RTV SLO, STA","
B. V.
",Tarča Orbanovega Fidesza tudi organizacija Novinarji brez meja,"Madžarska vladajoča stranka Fidesz premierja Viktorja Orbana je začela napadati medijsko organizacijo Novinarji brez meja (RSF), ki jo označujejo za del ""mreže v podporo migrantom"".
V stranki dodajajo, da RSF podpira in financira milijarder George Soros, ki ga v Fideszu vidijo za glavnega zarotnika proti Madžarski in ""krščanski"" Evropi.
Fidesz se tako odziva na kritike RSF-ja glede prevzema do vlade kritične televizije Hir TV, ki jo bo prevzel Orbanov prijatelj, poroča avstrijska tiskovna agencija APA.
V RSF-ju so namreč prevzem te televizije označili za nov korak premierja in njegove stranke k pokoritvi medijev v državi. Opozorili so tudi na vse večje omejevanje svobode tiska na Madžarskem in padec medijske svobode v državi. Madžarska se je na seznamu 180 držav uvrstila na 73. mesto, dve mesti slabše kot leta 2017.
""Soroseva promigrantska organizacija""V Fideszu pa so v sporočilu za javnost, objavljenem v soboto zvečer, organizacijo RSF označili za ""novo Sorosevo promigrantsko organizacijo"" in za poskus ""vmešavanja v madžarske medije in madžarsko politiko"", navaja APA.
Ameriški milijarder in pokrovitelj številnih organizacij Soros, sicer madžarskega rodu, velja za madžarskega državnega sovražnika številka ena. Orbanova vlada mu očita, da želi v Evropo pod pretvezo, da so begunci, pripeljati milijone t. i. nezakonitih migrantov.
V parlamentu, v katerem ima Fidesz skupaj s skrajno desno stranko Jobbik večino, so sprejeli tudi več zakonov, ki naj bi to preprečili. Med drugim so kriminalizirali vsakršno pomoč nevladnih organizacij prebežnikom. Vsakega, ki izrazi dvom o tovrstni politiki, označijo za ""Sorosevega plačanca"". Soros na drugi strani vse obtožbe zavrača kot absurdne in kot laži."
http://www.rtvslo.si/evropska-unija/italija-bo-za-razvoj-afrike-namenila-milijardo-evrov/462367,prebežnik,714,"
					3. avgust 2018 ob 18:38
					Rim/Bruselj/Madrid - MMC RTV SLO, STA","
A. P. J.
",Italija bo za razvoj Afrike namenila milijardo evrov,"""Zapreti zunanje meje Evropske unije ni dovolj. Afriškim državam moramo ponuditi možnost za delovna mesta,"" je dejal italijanski notranji minister Matteo Salvini in napovedal, da bo Italija za razvoj Afrike prispevala milijardo evrov.
""Podpreti moramo afriško kmetijstvo, ribištvo in trgovino. Naša vlada bo storila to, česar levica doslej ni storila,"" je dejal Salvini, ki je tudi podpredsednik italijanske vlade in vodja skrajno desne stranke Liga.
Salvini je na Evropsko unijo tudi naslovil zahtevo, da mora pospešiti sklenitev dogovorov o vračanju nezakonitih prebežnikov z državami izvora. ""Vsaka pogodba o sodelovanju s katero od afriških držav mora istočasno vsebovati tudi dogovor o vračanju,"" je zahteval. Dodal je, da je Italija podpisala dogovor o vračanju s Tunizijo, ki dobro deluje. ""Nove dogovore moramo podpisati še z Nigerijo, Senegalom, Gambijo, Slonokoščeno obalo in Malijem,"" je dodal Salvini in napovedal, da bo kmalu obiskal tudi Maroko in Alžirijo.
Kot je še dejal, je pred kratkim na italijanski otok Lampedusa s 13 čolni prispelo 135 tunizijskih prebežnikov. ""Ti ljudje so zapravili denar, čas in energijo, saj jih bomo v prihodnjih dneh poslali nazaj domov. V Italijo je mogoče priti samo z dovoljenjem. Konec z lepim življenjem!"" je še komentiral in napovedal takojšen izgon vseh tujcev, ki bodo v Italiji storili kaznivo dejanje.
Bruselj Španiji nakazal 7,2 milijona evrovEvropska komisija pa je Španiji v pomoč za spopad z migracijskimi pritiski odobrila dodatnih 7,2 milijona evrov pomoči. Trije milijoni bodo namenjeni za okrepitev španske civilne straže na južni meji, preostalo pa za nakup opreme in tehnologije za krepitev boja proti terorizmu in kriminalu ter boljšo zaščito javnih prostorov.
Komisija je s tem Španiji od konca junija odobrila že več kot 32 milijonov nujne pomoči za reševanje migracijskih in varnostnih izzivov. Poleg tega je Španiji v obdobju 2014–2020 iz sklada za azil, migracije in integracijo ter sklada za notranjo varnost namenjenih 691,7 milijona evrov, izpostavljajo v Bruslju.
O pomoči Španiji se je v Madridu evropski komisar za migracije Dimitris Avramopulos pogovarjal s predstavniki španske vlade, tudi z zunanjim ministrom Josepom Borrellom. V skupni izjavi je zagotovil polno podporo Evropske komisije Španiji v spopadanju z migracijskimi pritiski na zahodnosredozemski poti.
Španska socialistična vlada pod vodstvom Pedra Sancheza je prejšnji teden Bruselj pisno pozvala k nujni pomoči Španiji in Maroku za zajezitev nezakonitih prihodov po morju in prek španskih avtonomnih mest Ceuta in Melilla na severni afriški obali. Zahtevala naj bi 30 milijonov evrov.
Predsednik Evropske komisije Jean-Claude Juncker je nato v nedavnem pismu Sanchezu obljubil finančno pomoč španski civilni straži še ta teden in poudaril, da pomanjkljiv nadzor v Maroku sicer terja precej več finančne pomoči, a da je žal sklad za severno Afriko zaradi premajhnih prispevkov članic zelo skromen. Kljub temu je ta sklad odobril hitro izplačilo 55 milijonov evrov Maroku in Tuniziji za okrepitev nadzora na mejah, so sporočili v Bruslju.
V Španijo je letos po morju prispelo približno 23.000 ljudi, kar je več kot v vsem lanskem letu, kažejo podatki Mednarodne organizacije za migracije (IOM). Država je vse pogostejši cilj nezakonitih prebežnikov, potem ko je zaradi uveljavljenih ukrepov in ostre politike nove vlade v Rimu vse težje doseči italijansko obalo.
Španija vzpostavlja skupno operativno poveljstvo varnostnih silPremier Sanchez je še dejal, da bo za boljše upravljanje prihoda vse večjega števila ljudi na njene obale vzpostavila skupno operativno poveljstvo svojih varnostnih sil. Operacije varnostnih sil v Gibraltarski ožini in na južnih mejah Španije bo tako usklajeval skupni operativni poveljniški center. Takšen hiter in ustrezen prenos informacij naj bi omogočil ""boljše sodelovanje pri preprečevanju odhodov čolnov s prebežniki iz držav izvora in preprečevanju nepričakovanega prihoda čolnov v Španijo"".
Vlada bo do konca leta sprožila tudi nujni načrt v vrednosti 30 milijonov evrov za okrepitev pomoči na španskih plažah in povečanje mest v sprejemnih centrih za prebežnike, je dodal. Povedal je še, da se Španija pogovarja z več državami, kot sta Maroko in Alžirija, kjer delujejo tihotapci ljudi, ki prebežnike pošiljajo na morje v malih čolnih. Dialog in sodelovanje tako z državami izvora kot tudi tranzita sta zelo pomembna, je dodal.
Po podatkih IOM-a je sicer število prihodov po morju v EU-ju letos manjše kot v preteklih letih. Letos je do 1. avgusta čez Sredozemsko morje v Evropo prišlo 58.158 prebežnikov. Lani jih je v enakem obdobju prišlo 113.283, leta 2016 pa 261.228. Letos je skoraj 40 odstotkov prebežnikov prišlo po zahodni sredozemski poti."
http://www.rtvslo.si/svet/evropa/ladja-open-arms-resila-87-prebeznikov-ladja-aquarius-se-vraca-v-sredozemsko-morje/462285,prebežnik,682,"
					2. avgust 2018 ob 21:34,zadnji poseg: 2. avgust 2018 ob 21:57
					Rim,Tripolis - MMC RTV SLO, Televizija Slovenija, STA","
J. R., Foto: Reuters
",Ladja Open Arms rešila 87 prebežnikov. Ladja Aquarius se vrača v Sredozemsko morje.,"Španska nevladna organizacija Proactiva Open Arms je v Sredozemskem morju s čolna rešila 87 prebežnikov, med njimi osem mladoletnikov, ki so dva dni s tokom pluli v mednarodnih vodah.
Trenutno še ni jasno, kam bodo prebežnike lahko prepeljali, poroča nemška tiskovna agencija DPA.
Ladja Open Arms je ena izmed dveh reševalnih ladij nevladnih organizacij, ki sta dejavni pred Libijo, navaja nemška tiskovna agencija DPA.
Druga je ladja Aquarius, ki jo upravljata organizaciji SOS Mediteranee in Zdravniki brez meja, ki se po poročanju Janka Petrovca za Televizijo Slovenija znova vrača na odprto morje pred Libijo.
Aquarius je bila prva ladja, ki ji je italijanska vlada zaprla dostop do pristanišč. Takrat je z več kot 600 prebežniki na krovu po šestih tednih na morju vplula v Valencio v Španiji.
Aquarius se vrača na morjeLadja je bila po tem mesec dni zasidrana v Marseillu, kjer je SOS Mediteranee opravila tehnične izboljšave ladje in posvete z mednarodnimi pravniki glede zakonitosti svojega delovanja. Ladja bo odslej vodila tudi spletni dnevnik On Board Aquarius, kjer lahko vsi sledijo njihovi plovbi.
""Prepričani smo, da se moramo vrniti na morje, saj je to najnevarnejši del morja na svetu. Letos je tam umrlo že 1.100 ljudi, od tega dve tretjini v zadnjih dveh mesecih, odkar v Sredozemskem morju ni več humanitarnih ladij,"" je na tiskovni konferenci poudarila predsednica Zdravnikov brez meja v Italiji, Caludia Lodesani.
Tudi humanitarci Aquariusa nimajo odgovora na vprašanje, kje bodo izkrcavali prebežniki. Vodja koordinacije reševanja na ladji Nicola Stalla obljublja, da jih ne bodo odpeljali v Libijo ali predali libijski obalni straži, ki bi jih odpeljala tja.
Kje bodo izkrcevali prebežnike?Humanitarci namreč zagovarjajo mednarodno pravo, po katerem morajo rešence izkrcati v varnem pristanišču. Zanašajo se na stališče Evropske unije, da libijska pristanišča pravnoformalno niso varna. Italijanska vlada se je omehčala do vojnih ladij z rešenimi prebežniki, ostajajo pa zaprta za humanitarne ladje, še poroča Janko Petrovec.
Tako Italija kot Malta zavračata vplutje humanitarnih ladij z rešenimi prebežniki na krovu. Po poročanju Petrovca Italija sicer dovoljuje vplutje vojaškim ladjam s prebežniki.
Salvini ni dobrodošel na MajorkiMedtem je nevladna organizacija Baobab, ki v Rimu oskrbuje prebežnike, italijanskega notranjega ministra Mattea Salvinija obtožila rasizma. Tožijo ga zaradi širjenja idej, ki so utemeljene na etničnem in rasističnem sovraštvu, navaja avstrijska tiskovna agencija APA. Podporniki vodje desne Lige so se danes zbrali v Rimu, kjer so kljub vročini dvigali v zrak transparente in vzklikali, da stojijo Salviniju ob strani.
Proti Salviniju pa so se izrekli tudi na španskem otoku Majorka. Lokalne oblasti so sprejele pobudo levičarske stranke Podemos, da Salviniju ""zaradi groznih in nezaslišanih izjav in politike"", uperjene proti prebežnikom in Romom, prepovedo vstop na Majorko.
40 prebežnikov izkrcali v TunizijiV sredo pa je tunizijska oskrbovalna ladja Sarost 5, ki je s 40 rešenimi prebežniki na krovu za več kot dva tedna obtičala v Sredozemskem morju, vplula v pristanišče Zarzis na jugu Tunizije. Tri ljudi, med njimi dve nosečnici, so prepeljali v bolnišnico. Tunizija je dovoljenje za vplutje ladje napovedala prejšnji konec tedna.
Rešeni prebežniki se sprva niso želeli izkrcati v Tuniziji in so vztrajali, da želijo v Evropo, kjer bi zaprosili za azil, poroča nemška tiskovna agencija DPA. Predstavniki različnih organizacij, med njimi tudi Mednarodne organizacije za migracije (IOM), so zato z njimi imeli dolgotrajna pogajanja, preden so ti vendarle zapustili ladjo, je povedal vodja tunizijske podružnice Rdečega polmeseca Mongi Slim.
""Misli so, da so jih evropske države pripravljene sprejeti""""Mislili so, da so jih evropske države pripravljene sprejeti. Dopovedali smo jim, da so vrata Evrope zaprta in zato nimajo druge možnosti kot Tunizijo,"" je še povedal Slim in dodal, da bodo prebežniki lahko za azil zaprosili v Tuniziji. ""Mednarodne organizacije bodo proučile tudi možnost o njihovi premestitvi v katero drugo državo, če jih bo ta pripravljena sprejeti,"" je še dejal Slim. Rešene ljudi bodo nastanili v zavetišču mesta Medenine.
Prebežniki so iz Libije z gumenjakom odpluli 13. julija. Potem ko je njihovemu plovilu sredi morja zmanjkalo goriva, jih je rešila tunizijska oskrbovalna ladja Sarost 5. Ladjo sta do prejšnjega konca tedna poleg Tunizije zavračali Italija in Malta.
V galeriji si lahko ogledate prizore z ladje Open Arms po reševanju 87 prebežnikov."
http://www.rtvslo.si/svet/evropa/italijanska-ladja-resene-prebeznike-vrnila-v-libijo-gre-za-krsitev-mednarodnega-prava/462163,prebežnik,284,"
					1. avgust 2018 ob 16:08
					Rim - MMC RTV SLO, Radio Slovenija","
Janko Petrovec, RTV Slovenija
",Italijanska ladja rešene prebežnike vrnila v Libijo. Gre za kršitev mednarodnega prava?,"Italijanska oskrbovalna ladja je na morju pred Libijo včeraj rešila več kot sto prebežnikov in jih nato odpeljala v Tripolis. Gre za prvi primer, da je evropska ladja rešene prebežnike izkrcala v Libiji.
Z urada Združenih narodov za begunce so sporočili, da preverjajo potek dogodkov, saj gre morda za kršitev mednarodnega prava. Libijska pristanišča namreč ne veljajo za varna.
Italijanska oskrbovalna ladja naftne ploščadi v Libijskem morju, Asso Ventotto, je včeraj z morja rešila 108 prebežnikov - in jih vrnila v Tripolis. Tako naj bi ji ukazala libijska obalna straža. Z bližnje ladje španske človekoljubne organizacije Open Arms, ki ji reševalne intervencije niso dovolili, so potek dogodkov potrdili, saj so prisluškovali pogovorom med Italijani in Libijci.
To je prvič, da je rešene prebežnike nazaj v Libijo prepeljala evropska ladja. Mednarodno pomorsko pravo je naenkrat postalo predmet nasprotujočih si interpretacij.
""Libijska pristanišča niso varna""Po mednarodnem pomorskem pravu bi moral kapitan ladje ljudi prepeljati v najbližje varno pristanišče, razmere v Libiji pa nam ne omogočajo izvedbe postopkov za mednarodno zaščito - je dogajanje komentiral predstavnik Urada ZN-a za begunce Felipe Camargo. Podobno predstavnica Evropske komisije: Libija ne izpolnjuje pogojev, da bi njena pristanišča lahko razglasili za ""varna"".
Kapitan bi se ukazu, naj prebežnike odpelje v Libijo, torej moral upreti. Predstavniki vlade v Rimu medtem menijo, da ni naredil nič narobe. Minister za promet Danilo Toninelli trdi, da nihče ni prekršil mednarodnega prava, saj v dogodek ni bila vpletena italijanska obalna straža.
Oglasil se je tudi notranji minister Matteo Salvini - s počitnic, po Twitterju. Zanikal je, da bi ladjo v Libijo napotil rimski koordinacijski center za reševanje na morju, ki deluje pod okriljem italijanske obalne straže - obtožbe nevladnikov in poslancev levice pa razglasil za laž."
http://www.rtvslo.si/svet/evropa/na-bavarskem-odprli-sidrne-centre-v-katerih-bo-azilni-postopek-hitrejsi/462131,prebežnik,346,"
					1. avgust 2018 ob 12:23,zadnji poseg: 1. avgust 2018 ob 17:52
					München - MMC RTV SLO, STA","
A. P. J., J. R.
","Na Bavarskem odprli sidrne centre, v katerih bo azilni postopek hitrejši","Na Bavarskem so začeli delovati sporni sidrni centri za prebežnike, ki so ena ključnih točk migracijskega načrta nemškega notranjega ministra Horsta Seehoferja.
Njihov glavni namen je pospešiti azilni postopek in izgon oziroma vračanje tistih tujcev, ki nimajo pravice ostati v Nemčiji. V centrih naj bi bilo nastanjenih od 1.000 do 1.500 ljudi.
Seehofer je v Berlinu pozdravil odprtje bavarskih sidrnih centrov in poudaril, da bodo omogočili ""hiter in varen postopek"" obravnave prošenj za azil, poroča nemška tiskovna agencija DPA. Izrazil je tudi prepričanje, da bodo Bavarski sledile še druge nemške zvezne dežele.
Seehoferjeve zahteve, da se prebežniki zavračajo že na nemško-avstrijski meji, so junija v Nemčiji zanetile hudo politično krizo in ogrozile dolgoletno zavezništvo med krščanskimi demokrati (CDU) kanclerke Angele Merkel in Krščansko-socialno unijo (CSU), ki jo vodi Seehofer.
Naporna pogajanjaMerklovi je spor mukoma uspelo zgladiti z dogovorom, v skladu s katerimi bodo prosilce za azil, ki bodo v Nemčijo vstopili iz Avstrije, zadržali v centrih, v katerih bodo preverili njihov status. S tem je kanclerki koalicijo, v kateri so poleg CDU-ja in CSU-ja tudi socialdemokrati (SPD), uspelo obdržati pri življenju.
Bavarska, kjer domuje CSU in kjer bodo jeseni deželne volitve, se načrta drži in ga je danes začela uresničevati. V sedmih okrajih v tej zvezni deželi tako obstoječe tranzitne centre oziroma sprejemne ustanove začenjajo preoblikovati v sidrne centre. V teh centrih bodo navzoči tako predstavniki nemškega urada za migracije in begunce (Bamf), agencije za delo, urada za mladino kot tudi pravosodnega in zunanjega ministrstva. Kratka pot med vsemi temi predstavniki oblasti naj bi pospešila postopke.
Centri bodo stali v krajih Donauwörth, Zirndorf, Regensburg, Deggendorf, Schweinfurt, Bamberg in Manching.
Opozicija: Gre za taborišča za deportacijeSidrni centri nikakor niso brez kritik in druge zvezne dežele so njihovo vzpostavitev ali preložile ali pa takšno politiko nasploh zavračajo. V Baden-Württembergu so tako na primer v torek dali vedeti, da nimajo načrtov za preoblikovanje obstoječih sprejemnih centrov v sidrne.
Kritične so tudi organizacije za pomoč beguncem, pravice otrok in predstavniki cerkva, prav tako opozicija. Takšni centri so po njihovem mnenju taborišča za deportacije, vodili bi lahko v getoizacijo migrantskih skupnosti."
http://www.rtvslo.si/svet/evropa/foto-etiopska-prebeznica-v-italiji-nasla-trzno-nizo-prodajo-kozjih-izdelkov/462014,prebežnik,376,"
					31. julij 2018 ob 09:38
					Trento - MMC RTV SLO, Reuters","
A. P. J.
",Foto: Etiopska prebežnica v Italiji našla tržno nižo – prodajo kozjih izdelkov,"""Ko pridejo prebežniki v Evropo, se jih ves čas skuša marginalizirati, do njih se gojita strah in odpor, kar je neproduktivno,"" opozarja etiopska prebežnica, ki ji v Italiji cveti posel s prodajo kozjega sira in drugih kozjih izdelkov.
Agitu Idea Gudeta je iz etiopske prestolnice Adis Abeba v Italijo zbežala leta 2010, potem ko so oblasti velike površine obdelovalne zemlje prodale tujim investitorjem in se ni mogla več preživljati. Svoj novi dom je našla v gorati pokrajini Tridentinsko (Trentino), natančneje v dolini Valle dei Mocheni; ta sicer velja za trdnjavo skrajno desničarske stranke Liga, ki jo vodi sedanji notranji minister Matteo Salvini, znan po hudem nasprotovanju prihodov prebežnikov v državo.
Posel ustvarila na občinski zemlji""Ustvarila sem si svoj prostor pod soncem, a ni mi bilo težko, ker proti meni ni potekala nikakršna gonja, osnovana na ideoloških prepričanjih. Prebežniki, ki v Italijo prihajajo zdaj, so v težjem položaju, saj se je v državi ustvarilo ozračje, ki temelji na lažeh – ozračje, da se jih je treba bati in izogibati,"" je dejala. Sama je v svoji novi domovini brez težav lahko začela uporabljati občinsko zemljo, saj oblasti kmetom dovoljujejo v uporabo zemljišča, da se ne bi zarasla. ""Začela sem z rejo 15 koz, zdaj jih imam že 180,"" je dejala in se pohvalila, da je med Italijani veliko zanimanja za njeno blagovno znamko La Capra Felice (Vesela koza), pod katero prodaja kozji sir in kozmetične izdelke iz kozjega mleka.
""Delo za domačine preveč naporno""Vsega dela ne zmore več sama, zato je zaposlila pomočnika. A med Italijani ga ni našla, delo je zanimalo le nekega priseljenca. Tudi druga dva zaposlena bosta skoraj zagotovo tujca, je dejala: ""Delo je zelo naporno, za domačine očitno preveč. Nekdo, ki je prehodil puščavo in premagal morje, pa je dovolj vzdržljiv in tudi dovolj motiviran, da poprime za delo. Ko prebežniki pridejo v Evropo, se jih ne sme takoj popredalčkati in skušati strpati na rob družbe. To ne koristi nikomur,"" je prepričana.
Italijo sicer zdaj vodi desničarska vlada, ki svojo politiko gradi prav na trdi politiki do prebežnikov. Notranji minister Salvini je prepričan, da je država v zadnjih petih letih sprejela preveč prebežnikov – 650.000 –, in Evropsko unijo kritizira, da ni storila ničesar, da bi se to breme pravično razporedilo med države članice."
http://www.rtvslo.si/evropska-unija/sefic-napoveduje-ukrepe-ki-ne-bodo-lahki-ce-hrvaska-ne-bo-zascitila-meje-eu-ja/461965,prebežnik,262,"
					30. julij 2018 ob 15:49
					Ljubljana - MMC RTV SLO","
Robert Škrjanc, Radio Slovenija
","Šefic napoveduje ukrepe, ""ki ne bodo lahki"", če Hrvaška ne bo zaščitila meje EU-ja","Število ujetih prebežnikov na slovensko-hrvaški meji kaže na to, da sosednja Hrvaška ni sposobna zadovoljivo zaščititi svojih meja, ki so tudi zunanje meje Evropske unije. Če se bo takšno stanje nadaljevalo, bo Slovenija prisiljena sprejeti ukrepe, ki bi na neki način pomenili zaprtje schengenske meje s Hrvaško.
Skoraj 1.000 ujetih prebežnikov mesečno na naši meji je odločno preveč in hkrati dokaz, da Hrvaška kljub trudu ne opravlja svojega dela tako, kot bi ga morala. Zato bo, po besedah državnega sekretarja na notranjem ministrstvu Boštjana Šefica, ob nadaljevanju takega trenda naša država v kratkem prisiljena sprejeti določene ukrepe, ""ki ne bodo lahki niti za Slovenijo niti sicer, vendar bi bili v tem primeru nujni"", napoveduje Šefic.
Prevelika prepustnost meje pa hkrati pomeni tudi neuspeh države članice, ki bi celo rada vstopila v schengen, pa tudi mejne policije Frontex, ki bi morala skrbeti za varnost evropskih meja. Nemški in avstrijski predlogi gredo zdaj v smeri, da bi se Frontex postavil kar na slovensko-hrvaško mejo, a stališče Slovenije je jasno, pravi Šefic: ""Frontex mora zavarovati zunanje meje EU-ja, seveda pa če bi zunanja meja EU-ja padla in bi se morali postaviti tesno na naši meji, bi, če ne bi imeli zadostnih lastnih resursov, zahtevali tudi aktivnosti Frontexa.""
Za pomoč pa bi, tako kot smo leta 2015, zaprosili tudi policije sosednjih držav. A kot še pravi Šefic, prioriteta mora ostati zavarovanje zunanje evropske meje, saj moramo imeti nadzor nad tem, kdo, kako in s kakšnim namenom prihaja v Evropsko unijo. Če nam to ne bo uspelo, pa sledijo drastični ukrepi. Nekateri morda že v prihodnjem mesecu."
http://www.rtvslo.si/svet/evropa/nic-vec-italija-in-grcija-osrednji-cilj-prebeznikov-zdaj-spanija/461867,prebežnik,284,"
					29. julij 2018 ob 12:00
					Madrid - MMC RTV SLO, STA, Reuters","
A. P. J.
","Nič več Italija in Grčija, osrednji cilj prebežnikov zdaj Španija","Pred obalo Španije so v dveh dneh iz morja rešili več kot 1.400 prebežnikov, ki so skušali državo doseči na več desetih čolnih. Samo v petek so v Alboranskem morju in Gibraltarski ožini prestregli 888 ljudi.
V sobotni reševalni akciji so pred obalo španske regije Andaluzija rešili 334 ljudi, ki so potovali na 17 čolni, v nedeljski pa samo do poldneva okoli 200, ki so se na pot odpravili v 20 manjših gumenjakih. Oblasti pa reševalne akcije nadaljujejo tudi danes.
V nedeljo se je ob zahodni obali Turčije prevrnil gumenjak s 16 prebežniki na krovu. Umrlo je šest ljudi, med njimi trije dojenčki. Čoln je bil na poti na grški otok Lezbos. Kot poroča STA, so bili vsi na ladji državljani Turčije. Eno osebo še iščejo. Dva Turka na ladji sta domnevno tihotapca ljudi, nekatere druge pa sumijo, da so pripadniki gibanja Fethullaha Gülena, ki ga turške oblasti krivijo za spodleteli državni udar julija 2016.
Od januarja do julija je na pomorski poti iz Turčije v Evropsko unijo umrlo 54 prebežnikov.
Že več tednov se krepi begunski val čez Sredozemsko morje v Španijo. Pred kratkim je Mednarodna organizacija za migracije (IOM) sporočila, da je država postal nov osrednji cilj prebežnikov. Število prihodov je že večje kot v Italiji in Grčiji.
Pred obalo Španije so že prejšnji konec tedna rešili več kot tisoč ljudi, ki so jih prepeljali v andaluzijska pristanišča.
Španski notranji minister Fernando Grande-Marlaska je v soboto obiskal regijo, da si je ustvaril podobo razmer. Kot je sporočila vlada po Twitterju, je minister pohvalil ""profesionalnost in človekoljubnost"" tamkajšnjih policistov. Grande-Marlaska je še dejal, da so razmere v Andaluziji trenutno pod nadzorom, a dodal, da je begunska kriza ""evropsko vprašanje, ki potrebuje evropsko rešitev""."
http://www.rtvslo.si/svet/evropa/humanitarna-organizacija-mladoletniki-se-prostituirajo-za-prehod-meje-s-francijo/461838,prebežnik,349,"
					28. julij 2018 ob 19:00
					Pariz - MMC RTV SLO","
K. T.
",Humanitarna organizacija: Mladoletniki se prostituirajo za prehod meje s Francijo,"Mladoletni prebežniki se prostituirajo, da bi lahko prečkali mejo med Italijo in Francijo, kaže poročilo italijanske izpostave humanitarne organizacije Save the Children. Mladoletniki, večina izmed njih je iz držav podsaharske Afrike, se prodajajo, če nimajo od 50 do 150 evrov, kolikor jih vozniki zahtevajo v zameno za prečkanje meje.
Poročilo razkriva tudi, da otrokom v zameno za spolne odnose ponujajo zavetišče in hrano, poroča Guardian. Kot zatrjujejo v organizaciji, imajo dokaze o velikem številu primerov tovrstnih zlorab, še posebej od začetka letošnjega leta. ""To so zelo mlada, ranljiva dekleta, ki so del nevidnega vala mladoletnih prebežnikov brez spremstva na italijanski meji in ki v poskusu, da bi se pridružile svojim družinam v drugih evropskih državah, nimajo možnosti za varno in zakonito potovanje,"" je v poročilu zapisala Raffaela Milano iz organizacije Save the Children.
Kot je dodala, so dekleta ""močno izpostavljena zelo resnim tveganjem za zlorabo in izkoriščanje"", v veliko primerih pa se znajdejo v zelo težkih pogojih za življenje. Razmere v Ventimiglii, glavnem prehodnem mestu tik ob južni meji med Italijo in Francijo, so se poslabšale, ko so aprila izpraznili šotorišče pri reki Roya. Od takrat so mladoletni prebežniki prisiljeni, da živijo na ulici. V poročilu je zapisano, da otroke zlorabljajo za spolne storitve tudi v drugih predelih Italije, med drugim v Rimu in tudi na Sardiniji.
Humanitarna organizacija navaja, da je bilo med januarjem 2017 in marcem 2018 spolno izkoriščenih več kot 1.900 deklet, za 160 med njimi je dokazano, da so bili otroci, preostale pa so se pretvarjale, da so pred kratkim dopolnile 18 let oz. da so polnoletne.
Hude obtožbe za francosko obmejno policijoPoročilo je sledilo objavi poročila Oxfama, ki je francosko obmejno policijo obtožil, da nezakonito pošilja otroke prebežnikov nazaj v Italijo. Obtožili so jih tudi, da otroke, stare komaj 12 let, zadržujejo v celicah brez vode in hrane, ter da jim jemljejo njihove telefonske kartice in celo vezalke čevlje, da bi jim onemogočili pobeg. Po podatkih Oxfama je prek Ventimiglie v Francijo v devetih mesecih, med lanskim julijem in letošnjim aprilom, odšlo najmanj 16.500 prebežnikov, med njimi je bila četrtina otrok, še navaja Guardian."
http://www.rtvslo.si/svet/evropa/prve-tezave-za-sancheza-spanski-parlament-zavrnil-predlog-proracuna/461790,prebežnik,377,"
					27. julij 2018 ob 21:27
					Madrid - MMC RTV SLO, Reuters, STA","
J. R.
",Prve težave za Sancheza - španski parlament zavrnil predlog proračuna,"Španski parlament je na glasovanju zavrnil predlog vladnega proračuna manjšinske vlade Pedra Sancheza, kar že sproža vprašanja o politični stabilnosti v državi.
Le 88 poslancev je glasovalo za predlog proračuna, ki bi med letoma 2019 in 2021 omilil varčevalne ukrepe za zmanjšanje javnega dolga. Poleg poslancev Sanchezovih socialistov so predlog podprli štirje poslanci iz vrst baskovske stranke PNV. 173 poslancev je glasovalo proti, 86 se jih je vzdržalo, trije se glasovanja niso udeležili.
Kot poroča nemška tiskovna agencija DPA, so bili poslanci leve stranke Podemos in več regionalnih strank, ki so 1. junija socialiste podprle pri predlogu nezaupnice proti nekdanjemu premierju Marianu Rajoyu in Sanchezu pomagale priti na položaj, večinoma vzdržani. Nasprotujejo namreč predvideni zgornji meji za proračunske izdatke in bi bili pripravljeni tudi na dodatno zadolževanje države.
Na drugi strani so poslanci konservativne Ljudske stranke, liberalnega Ciudadanosa in več manjših regionalnih strank glasovali proti predlogu proračuna, ker želijo še strožje varčevalne ukrepe. Finančna ministrica Maria Jesus Montero je napovedala, da bo vlada v mesecu dni predstavila nov predlog proračuna.
Novi premier proračunskega predloga ne more sprejeti brez podpore strank, ki so mu pomagale priti na položaj. Vlada se je v četrtek sicer sestala z nekaterimi predstavniki strank, ki podpirajo vlado v parlamentu, vendar so se po navedbah anonimnih virov njihova stališča preveč razhajala, da bi lahko dosegli dogovor.
Sanchez zavrača predčasne volitveSanchez naj bi po njihovih navedbah v četrtek dejal, da se zaveda, da parlament morebiti predloga vlade ne bo podprl, ob tem pa zavrnil morebiten sklic predčasnih volitev. Redne volitve so predvidene za leto 2020. Viri blizu premierja so sicer opozorili, da bi Španci vendarle lahko šli na volišča že prej, če opozicija in zavezniki v parlamentu ne bodo podprli vlade.
""Konec političnih medenih tednov""Poraz v parlamentu je hud udarec za španskega premierja, ki je do zdaj užival ""politične medene tedne"", navaja Reuters. Ugled med volivci, mediji in opozicijo si je dvignil tudi s tem, da je v novo ministrsko ekipo imenoval večino žensk.
Kot premier je imenoval novega vodjo javne radiotelevizije RTVE, spremenil vladno retoriko proti katalonskim separatistom in se sestal z novim katalonskim predsednikom Quimom Torro, sprejel od Italije zavrnjenih več sto prebežnikov z ladje Aquarius in se zavezal k odstranitvi ostankov španskega diktatorja, generala Francisca Franca, iz mavzoleja, ki ga financira država."
http://www.rtvslo.si/svet/evropa/spanija-bo-odstranila-rezila-z-ograj-na-meji-s-ceuto-in-melillo/461755,prebežnik,253,"
					27. julij 2018 ob 13:55
					Madrid - MMC RTV SLO, STA","
A. P. J.
",Španija bo odstranila rezila z ograj na meji s Ceuto in Melillo,"Španija se bo kljub četrtkovemu navalu prebežnikov v njeno eksklavo Ceuta v Maroku držala načrtov in odstranila ostra rezila z žičnatih ograj na meji s Ceuto in drugo eksklavo Melilo.
""Ne navajam rad rokov, ker to pogosto vodi v razočaranje, a odstranitev je treba izvršiti takoj,"" je v četrtek dejal španski notranji minister Fernando Grande-Marlaska.
V Ceuto je v četrtek z maroškega ozemlja nasilno vdrlo več kot 600 prebežnikov. Po navedbah policije je bil to eden največjih in tudi najnasilnejših vdorov v eno izmed eksklav v Gibraltarski ožini.
""Varno tudi z manj okrutnimi sredstvi""""Vlada v Madridu zagotavlja, da je mogoče raven varnosti ohranjati tudi z manj okrutnimi sredstvi,"" je v pogovoru še povedal Grande-Marlaska. Očitke opozicije, da je španski sistem sprejemanja prebežnikov zaradi njihovega naraščajočega števila v zadnjih mesecih pred zlomom, je minister socialistične vlade zavrnil. Konservativnim predhodnikom na oblasti je notranji minister očital, da niso sprejeli nobenih ukrepov za spopad s tem predvidljivim razvojem dogodkov.
Načrte o odstranitvi rezil z žičnatih ograj je socialistična vlada napovedala sredi junija, teden dni zatem, ko je položaj prevzel premier Pedro Sanchez.
Več kilometrov dolgo žičnato ograjo na meji med maroškim ozemljem in španskima Ceuto in Melillo so z rezili prvič opremili leta 2005. Dve leti zatem so jih zaradi vse večjih kritik odstranili, nato pa je konservativna vlada Mariana Rajoya leta 2013 na meji znova postavila žico z rezili, ki ljudi, ki jo skušajo preplezati, hudo poškoduje, nekateri so celo izkrvaveli. Kljub tej nevarnosti se dotok ljudi, večinoma iz držav južno od Sahare, ne zmanjšuje."
http://www.rtvslo.si/svet/s-in-j-amerika/1-800-otrok-migrantov-zdruzenih-s-starsi-700-jih-ostaja-v-vladnih-rokah/461703,prebežnik,384,"
					27. julij 2018 ob 08:58
					Washington - MMC RTV SLO","
A. P. J.
","1.800 otrok migrantov združenih s starši, 700 jih ostaja v vladnih rokah","Ameriška administracija je do sodno postavljenega roka na meji z Mehiko z družinskimi člani združila 1.800 otrok prebežnikov, a obenem sporočila, da več kot 700 otrok ""ni primernih"" za združitev s starši. Med njimi je 431 takšnih, katerih starši so že zapustili ZDA.
Med tistimi otroki, ki so znova v objemu svojih najbližjih, je 1.442 takšnih, ki so se staršem pridružili v ameriških centrih za priseljence, ter 378 takšnih, ki so bili združeni z družinami ""v primernih okoliščinah"", je sporočilo sodišče, kar po poročanju BBC-ja pomeni, da so jih poslali h kakšnemu sorodniku ali družinskemu prijatelju ali pa so v tem času dopolnili 18 let. Preostali otroci so še vedno ločeni od staršev zaradi ""rdečega alarma za starše"", kar pomeni, da so ameriške oblasti ocenile, da bi bilo v primeru združitve otrok s starši otrokovo življenje ogroženo, saj naj bi bili starši kriminalci ali prestopniki.
Trump pod pritiskom 20. junija obrnil ploščoAmeriške oblasti so v skladu s politiko ničelne tolerance na meji z Mehiko pred tedni staršem priseljencev odvzele več kot 2.500 otrok. Ameriška in svetovna javnost je bila takrat ogorčena nad krutimi prizori objokanih in prestrašenih otrok, ki so ostali sami, zato je ameriški predsednik Donald Trump 20. junija popustil pod domačim in tujim pritiskom ter podpisal odlok proti ločevanju staršev in otrok. Nato je nastal problem, ker je zagotavljal, da se bo politika ničelne tolerance do nezakonitih prestopov meje nadaljevala, kar pomeni, da bodo starše še naprej zapirali kot kriminalce.
Ker jih ne bodo več smeli ločiti od otrok, jih bodo morali zapirati skupaj, vendar jih nimajo kam. V ZDA so namreč le trije ustrezni centri, kjer lahko zaprejo otroke in starše skupaj. Skupna zmogljivost je 3.000 ljudi, ti objekti pa so že polni. Trump želi zato namestiti postelje v šotorih po vojaških oporiščih.
Razpad sistemaZvezni sodnik v San Diegu Dana Sabraw je junija nato vladi ukazal, da mora v 14 dneh vrniti vse otroke, mlajše od petih let, v roku 30 dni pa tudi vse starejše otroke. Do sodno določenega roka, ki je potekel 10. julija, je vladi uspelo najti in vrniti le polovico od okoli 100 otrok, mlajših od petih let, podobne težave pa ima tudi s preostalimi, starejšimi od petih let, ki jih je morala vrniti do četrtka, saj nima urejenega sistema za spremljanje odvzetih otrok in njihovih staršev."
http://www.rtvslo.si/svet/evropa/vec-sto-africanov-vdrlo-v-spansko-eksklavo-v-maroku/461678,prebežnik,312,"
					26. julij 2018 ob 18:53
					Ceuta - MMC RTV SLO, STA","
J. R.
",Več sto Afričanov vdrlo v špansko eksklavo v Maroku,"Okoli 600 ljudi iz afriških držav je v zgodnjih jutranjih urah preplezalo dvojno ograjo z rezili na meji med Marokom in špansko eksklavo Ceuto ter vstopilo na špansko ozemlje.
Gre za enega največjih in najnasilnejših prehodov meje v Ceuti. Prebežniki so namreč proti policiji uporabili doma narejene bakle, palice in ostre predmete, poroča španski dnevnik El Pais. Nekateri so varnostne sile na meji napadli tudi z živim apnom.
Za preboj prek ograje so si izbrali točko Finca Berrocal, ki je ena najslabše zavarovanih na osem kilometrov dolgi meji, saj tam varnostne kamere ne pokrivajo vsega območja. Prebežniki so si tam z baterijskimi žagami pomagali prežagati dele ograje, nato pa jo preplezali.
Tiskovni predstavnik civilne garde v Španiji je povedal, da je v zgodnjih jutranjih urah 700 ljudem uspelo preplezati šest metrov visoko ograjo, prekrito z rezili. Nekaj so jih zaustavili na maroški strani, drugo skupino s španske strani zrinili nazaj na maroško, 602 pa se je uspelo prebiti na špansko ozemlje.
Na španski strani so po poročanju El Paisa prebežniki poljubljali tla in jokali od sreče, nato pa so se zatekli v že prenapolnjeni začasni prebežniški center.
Ranjeni med policisti in prebežnikiV dogajanju se je poškodovalo 132 prebežnikov in 22 policistov. Štirje policisti so utrpeli hude opekline, enajst prebežnikov pa so zaradi zlomov in ran odpeljali v tamkajšnjo bolnišnico.
Španski eksklavi Ceuta in Melilla v Maroku predstavljata edino kopensko mejo Evropske unije z Afriko. Septembra lani je nekdanji španski notranji minister Juan Ignacio Zoido sporočil, da je ograjo v Ceuti do tedaj nezakonito prestopilo 8.956 prebežnikov.
Španija nov najbolj priljubljeni ciljŠpanija je po najnovejših podatkih Mednarodne organizacije za migracije (IOM) najbolj priljubljena evropska država med prebežniki, ki poskušajo doseči Evropo s prečkanjem Sredozemskega morja. Državo je letos do 15. julija prek morja doseglo 18.016 prebežnikov. S tem je presegla Italijo, kamor je v enakem obdobju letošnjega leta prek morja vstopilo 17.827 ljudi."
http://www.rtvslo.si/lokalne-novice/crnomaljski-policisti-pridrzali-se-dva-tihotapca-prebeznikov/461671,prebežnik,336,"
					26. julij 2018 ob 17:44
					Črnomelj - MMC RTV SLO, STA","
Al. Ma.
",Črnomaljski policisti pridržali še dva tihotapca prebežnikov,"Črnomaljski policisti so v sredo okoli 19. ure pri Preloki izsledili in prijeli osem državljanov Sirije, ki so nezakonito prestopili državno mejo, kasneje pa še dva voznika osebnega avtomobila oz. kombija, ki sta čakala Sirce.
Za voznika avtomobila in kombija, oba sta imela finske registrske oznake, so policisti ugotovili, da sta čakala tujce, ki so nezakonito prestopili državno mejo in sta jih nameravala prepeljati v notranjost države oziroma v druge države Evropske unije, so sporočili z novomeške policijske uprave.
Obema so policisti odvzeli prostost, ju pridržali in zasegli tudi obe vozili. S kazensko ovadbo zaradi kaznivega dejanja prepovedanega prehajanja državne meje ali ozemlja države ju bodo privedli k preiskovalnemu sodniku. Medtem policijski postopki z državljani Sirije še niso zaključeni.
Policisti so v sredo na območju Črnomlja prijeli še tri Pakistance, ki so nezakonito prestopili državno mejo, policijski postopki z njimi pa prav tako še niso zaključeni.
Novomeški policisti na obmejnem območju v zadnjem obdobju obravnavajo več primerov organiziranega tihotapljenja tujcev, ki nimajo dovoljenja za vstop ali prebivanje v Sloveniji, ugotavljajo na policiji.
V ponedeljek zvečer so tako ustavili dva tihotapca, ki sta prevažala skupno 31 ilegalnih prebežnikov.
Vozijo jih v nehumanih razmerahNa novomeški policijski upravi ugotavljajo, da storilci v želji po hitrem in velikem zaslužku tujce prek meje in naprej v notranjost države skušajo tihotapiti tako, da jih v večjem številu vozijo v zaprtih kombiniranih vozilih.
Zaradi nehumanih razmer med prevozom, ko veliko število ljudi prevažajo v majhnem in zaprtem prostoru, vožnja poteka po makadamskih cestah, potnikom primanjkuje zraka in jim grozi dehidracija, tihotapci ljudi ogrožajo življenja teh ljudi, ki so zaradi izčrpanosti in dehidracije v slabem zdravstvenem stanju in pogosto potrebujejo zdravniško pomoč.
Policija zato poziva prebivalce obmejnih območjih, da jih obveščajo o pojavu sumljivih kombiniranih vozil z zaprtim tovornim delom ali drugih manjših tovornih vozil ob meji. Skoraj vedno pred tovornim vozilom s tujci pelje tudi eden ali več osebnih avtomobilov, katerih vozniki prav tako sodelujejo pri ilegalnih prevozih s tem, da voznike tovornih vozil opozarjajo na prisotnost policistov ali opazujejo gibanje policijskih patrulj."
http://www.rtvslo.si/crna-kronika/prijeli-tihotapca-ilegalnih-prebeznikov/461490,prebežnik,375,"
					24. julij 2018 ob 18:10
					Črnomelj - MMC RTV SLO, STA","
Sa. J.
",Prijeli tihotapca ilegalnih prebežnikov,"Črnomaljski policisti so v ponedeljek pred 21. uro na cesti med Vinico in Bojanci ustavili kombi, v katerem je bilo 31 tujcev, državljanov Pakistana, Afganistana in Indije.
Kot so opisali na Policijski upravi (PU) Novo mesto, so policisti ustavili osebni avto avstrijskih registrskih oznak in takoj za njim še kombi ljubljanskih registrskih oznak.
Ugotovili so, da 51-letni državljan Hrvaške v kombiju prevaža 31 tujcev, ki so nezakonito prestopili državno mejo, 55-letni državljan Srbije za volanom avtomobila pa mu je pri tem pomagal. Policisti in kriminalisti okoliščine še preiskujejo.
Policisti ugotavljajo, da storilci v želji po hitrem in velikem zaslužku tujce prek meje in naprej v notranjost države skušajo prevažati tako, da jih v večjem številu vozijo v zaprtih kombiniranih vozilih. Zaradi nehumanih razmer med prevozom pa ogrožajo življenja teh ljudi, ki so zaradi izčrpanosti in dehidracije v slabem zdravstvenem stanju in pogosto potrebujejo zdravniško pomoč, so opozorili na PU Novo mesto.
Pripor za Turka, osumljena tihotapljenjaPreiskovalni sodnik Okrožnega sodišča v Kopru je odredil pripor za dva turška državljana, osumljena, da sta čez mejo vodila ilegalne pribežnike, po zaslišanju pa so izpustili 49-letno Slovenko, ki ji očitajo enako kaznivo dejanje. Na Koprskem so letos obravnavali že 27 ljudi, ki so ilegalne pribežnike tihotapili čez mejo, poročajo s PU Koper. Za 23 osumljenih, med njimi so državljani Slovenije, Hrvaške, Srbije, BiH-a, Turčije, Kosova, Albanije, Italije, Švedske, Sirije, Iraka, Irana, Pakistana in Romunije, so odredili pripor.
.Ljudi, ki živijo na obmejnih območjih, zato pozivajo, naj jih obveščajo o pojavu sumljivih kombiniranih vozil z zaprtim tovornim delom ali drugih manjših tovornih vozil ob meji. ""Skoraj vedno pred tovornim vozilom s tujci pelje tudi eden ali več osebnih avtomobilov in ti vozniki prav tako sodelujejo. Njihova vloga je, da voznika, ki prevaža tujce, opozarjajo na prisotnost policistov ali opazujejo gibanje policijskih patrulj,"" so zapisali.
Po navedbah policije so prav domačini, ki živijo ob meji na območju Bele krajine, Posavja in na obronkih Gorjancev, ""že dolga leta nepogrešljiv in zanesljiv partner pri zagotavljanju varnosti in varovanju državne meje"".
Prav oni namreč odlično poznajo lokalno okolje in znajo najbolje presoditi, kdaj gre za pojav sumljivih vozil ali sumljivih oseb. Tovrstnega sodelovanja si na policiji želijo tudi v prihodnje, so zapisali v sporočilu, v katerem so se prebivalcem za vse informacije tudi zahvalili."
http://www.rtvslo.si/evropska-unija/eu-bi-za-vsakega-sprejetega-izkrcanega-prebeznika-placala-6-000-evrov/461484,prebežnik,301,"
					24. julij 2018 ob 16:34,zadnji poseg: 24. julij 2018 ob 18:18
					Bruselj - MMC RTV SLO, STA","
Sa. J.
",EU bi za vsakega sprejetega izkrcanega prebežnika plačala 6.000 evrov,"Evropska komisija bi članicam Evropske unije plačala 6.000 evrov za vsakega prebežnika, rešenega na morju, ki bi ga država sprejela.
Kot je znano, je ponudba del predlogov v zvezi z nadzorovanimi centri v Uniji in centri za izkrcanje migrantov zunaj Unije, o katerih so se dogovorili na junijskem vrhu povezave.
S takšnimi središči želijo izboljšati in pospešiti proces razlikovanja med prebežniki, ki potrebujejo mednarodno zaščito, in ekonomskimi migranti, ki nimajo pravice ostati v EU-ju, hkrati pa želijo pospešiti postopke vračanja nezakonitih preseljencev.
Centre naj bi po načrtih ob podpori EU-ja vodile članice same, za kritje stroškov infrastrukture in operativnih stroškov pa bi prejele celovito finančno podporo.
Salvinija predlog pustil hladnega Po 6.000 evrov na prebežnika bi prejele tudi članice, ki bi privolile v sprejem izkrcanih prebežnikov. Za zdaj še ni znano, ali je katera od članic potrdila takšen dogovor.
Na ponudbo se je že odzval italijanski notranji minister Matteo Salvini, ki je poudaril, da Italija noče denarja, ampak si želi ustaviti prihod prebežnikov. Pojasnil je tudi, da prosilec za azil italijanskega davkoplačevalca stane od 40.000 do 50.000 evrov. ""Bruselj naj kar obdrži svojo miloščino,"" je dodal.
Nobena severnoafriška država ni izrazila pripravljenosti za sodelovanjeEvropska unija sicer načrtuje tudi centre za izkrcanje v tretjih državah. Ta središča naj bi skrbela za hitro in varno izkrcanje rešenih ljudi na obeh straneh Sredozemskega morja. Med državami, ki bi lahko gostile točke za izkrcanje, se omenjajo Tunizija, Libija, Egipt in Alžirija, a za zdaj še nobena severnoafriška država ni izrazila pripravljenosti za sodelovanje.
.O predlogih komisije bodo v sredo razpravljali veleposlaniki EU-ja. Čeprav se število nezakonitih prehodov meje čez Sredozemlje zmanjšuje, migracije še vedno ostajajo vroče politično vprašanje. Tudi razprava veleposlanikov EU-ja bo minila v senci groženj, da lahko migracijska trenja ogrozijo ves evropski projekt in usodno vplivajo na izid evropskih volitev maja prihodnje leto."
http://www.rtvslo.si/svet/evropa/italija-bo-najmanj-se-nekaj-tednov-sprejemala-prebeznike/461414,prebežnik,238,"
					23. julij 2018 ob 20:38
					Rim - MMC RTV SLO, STA","
K. Št.
",Italija bo najmanj še nekaj tednov sprejemala prebežnike,"Operacija Sophia za reševanje ljudi v Sredozemskem morju, v kateri sodeluje tudi patruljna ladja Slovenske vojske Triglav, je bila nekaj časa negotova, a je Italija potrdila, da bo vsaj še nekaj tednov sprejemala rešene prebežnike.
Prehodno obdobje bo veljalo do prenovitve misije, kar naj bi se zgodilo v roku petih tednov, je danes dejal italijanski zunanji minister Enzo Moavero Milanesi po srečanju z nemškim kolegom Heikom Maasom v Berlinu. Maas je dodal, da bodo dolgotrajne rešitve iskali ""korak za korakom"".
Italijanska vlada je prejšnji teden zagrozila, da ne bo več sprejemala prebežnikov, ki jih bodo rešili v okviru mednarodnih misij, poroča nemška tiskovna agencija DPA.
Da bi se izognili morebitnemu zavračanju evropskih ladij s prebežniki, ki ne bi smele nikjer vpluti, je odgovorni Enrico Credendino vsem ladjam, ki sodelujejo v operaciji Sophia, ukazal, naj se umaknejo z območja misije in usidrajo v pristaniščih. Misija se je sicer danes že nadaljevala.
Krizni sestankiZaradi grožnje Italije so se prejšnji teden na kriznih sestankih države članice strinjale, da bodo v prihodnjih petih tednih oblikovale novo strategijo glede prebežnikov, rešenih v Sredozemskem morju.
Osrednja naloga misije EU-ja je boj proti tihotapcem ljudi pred obalo Libije, a so od leta 2015 rešili že skoraj 50.000 brodolomcev, ki so jih prepeljali v Italijo. Rim si zdaj želi razporeditev prebežnikov še v druge članice EU-ja, a ne prevprašuje temeljev misije Sophia. ""Ne gre za novo misijo Sophia, ampak za operativna pravila,"" je dejal Moavero Milanesi."
http://www.rtvslo.si/lokalne-novice/belokranjski-turisticni-delavci-se-zavzemajo-za-human-pristop-do-prebeznikov/461390,prebežnik,325,"
					23. julij 2018 ob 15:34
					Metlika - MMC RTV SLO, STA","
Sa. J.
",Belokranjski turistični delavci se zavzemajo za human pristop do prebežnikov,"Belokranjski turistični delavci so poudarili, da v Beli krajini zaradi prebežniške poti, ki preči mejno Kolpo, ni nobenega izrednega stanja, saj so že v prvih petih mesecih skoraj dosegli lanski obisk.
Direktor črnomaljskega Razvojno informacijskega centra (RIC) Bela krajina Peter Črnič je izpostavil, da se pri medijskem poročanju o prebežnikih na Kolpi ""občasno pojavljajo podobe, ki ne ustrezajo dejanskemu stanju"".
Dejal je, da ob Kolpi ""ni nobenega izrednega stanja"" in da ""begunci na svoji poti po prečenju reke"" v Beli krajini nikomur ne povzročajo materialne škode ter ne povzročajo nasilnih ali drugih kaznivih dejanj. ""So miroljubni, ni nam znan niti en primer konfliktne situacije med njimi in domačini ali drugimi obiskovalci.""
Dodal je še, da se belokranjski turistični delavci ""zavzemajo za human pristop do ljudi, ki so pomoči potrebni, in za odstranitev mreže na rečnih bregovih"".
Z ""migracijskimi procesi"" se spopadajo tudi druge državeVodja tržnega komuniciranja in odnosov z javnostmi na Slovenski turistični organizaciji Livija Kovač Kostantinovič je izrazila prepričanje, da je Bela krajina izredno privlačno in avtentično turistično območje, ki se razvija premišljeno, smelo in v skladu s slovensko turistično strategijo.
Povzela je, da se z ""migracijskimi procesi"" spopadajo tudi druge države in da je to ""pač del vsakdanjika"". V Beli krajini ""to ni moteč dejavnik, turistični ponudniki pa se z migranti tako rekoč ne srečujejo"". Prebežniki tudi ""ne motijo doživetij domačih in tujih turistov"", je še dejala.
Belo krajino obišče največ domačih turistovPo besedah vodje oddelka za razvoj in promocijo turizma pri RIC-u Bela krajina Gregorja Jevščka je v Beli krajini lani prenočilo nekaj manj kot 30.000 obiskovalcev, ki so skupaj ustvarili 71.800 prenočitev, s čimer so primerljivi predlanski obisk presegli za 30 odstotkov.
Med turisti je bilo 70 odstotkov domačih in 30 odstotkov tujih. V lanskem prvem petmesečju so v Beli krajini imeli nekaj več kot 12.300 prenočitev, te številke pa so tako rekoč dosegli v prvih petih mesecih letos. Razlika znaša le 40 gostov, kar pa pripisujejo slabšemu vremenu, je dodal."
http://www.rtvslo.si/crna-kronika/v-kombiju-v-necloveskih-razmerah-tihotapil-34-tujcev/461385,prebežnik,318,"
					23. julij 2018 ob 15:02
					Koper,Krško - MMC RTV SLO, STA","
Sa. J.
",V kombiju v nečloveških razmerah tihotapil 34 tujcev,"Policisti so v petek v Podbočju dopoldne prijeli 46-letnega voznika kombija s hrvaškimi registrskimi tablicami, ki je v nečloveških razmerah prevažal 34 tujcev.
Policisti so v petek nekaj po 9. uri v kraju Podbočje na območju Policijske postaje Krško ustavili voznika osebnega avtomobila, za njim pa še voznika kombiniranega vozila hrvaških registrskih oznak. Tovorni del kombiniranega vozila je bil prazen, vendar so policisti v bližnjem gozdu izsledili 34 tujcev. Te je voznik kombija, preden so ga ustavili policisti, izpustil iz kombija, tujci pa so se po poročanju PU-ja Novo mesto razbežali po gozdu.
Tujci so bili v slabem stanju in dehidrirani, enega izmed njih pa so morali reševalci zaradi slabega zdravstvenega stanja odpeljati v bolnišnico. Državljane Pakistana, Iraka, Irana in Somalije so po oskrbi in opravljenih policijskih postopkih predali hrvaškim varnostnim organom.
46-letnemu vozniku kombija in 57-letnemu vozniku osebnega avtomobila so kriminalisti odvzeli prostost, ju pridržali in jima zasegli vozila. Voznika kombija so ovadili zaradi kaznivega dejanja prepovedanega prehajanja meje ali ozemlja države, voznika osebnega avtomobila pa zaradi nudenja pomoči. S kazensko ovadbo so ju kriminalisti privedli k preiskovalnemu sodniku, ki je za oba odredil pripor.
Policisti so od petka pri opravljanju nalog varovanja državne meje na območju policijskih postaj Črnomelj in Metlika izsledili in prijeli 32 tujcev, ki so nezakonito prestopili državno mejo. Policijski postopki s tujci še niso končani, so še sporočili s policije.
Na območju Policijske uprave Koper 11 ljudi zaprosilo za mednarodno zaščitoNa območju Policijske uprave Koper so od petka do nedelje obravnavali 78 nezakonitih prestopov meje. 11 ljudi je zaprosilo za mednarodno zaščito. Šest jih je po plačilu globe nadaljevalo pot v ciljno državo, saj imajo urejen status prebivanja v EU-ju oziroma so državljani EU-ja. Policisti so kot razlog za nedovoljen prehod meje navedli navigacijsko napravo, ki jih vodila po cesti brez mejnega prehoda.
Prijeli so tudi tri vodnike ilegalnih migrantov, preiskava kaznivih dejanj še poteka, so še sporočili s Policijske uprave Koper."
http://www.rtvslo.si/svet/salvini-zaradi-opazke-o-mafijskih-zvezah-vlozil-tozbo-proti-savianu/461222,prebežnik,402,"
					20. julij 2018 ob 21:42
					Rim - MMC RTV SLO, Radio Slovenija","
K. S.
",Salvini zaradi opazke o mafijskih zvezah vložil tožbo proti Savianu,"Italijanski notranji minister in vodja skrajno desne stranke Liga Matteo Salvini je vložil tožbo zaradi obrekovanja proti uglednemu pisatelju Robertu Savianu, ki je znan kot borec proti mafiji.
Saviano, oster kritik aktualne italijanske vlade, je na Twitterju na temo smrti prebežnikov na morju Salvinija v torek označil za ""ministra podzemlja"".
Minister mu je zdaj odgovoril: ""Sprejmem vse kritike, ne bom pa nikomur dopustil, da govori, da pomagam mafiji."" Saviano tožbo razume kot začetek gonje proti svobodi tiska, v odzivu pa je dejal, da Italijo ""za vogalom čaka Putinova Rusija"". Ob tem je Italijane pozval k uporu proti Salvinijevemu avtoritarizmu.
Saviano je zaslovel leta 2006 s knjigo Gomora, v kateri je razkril umazane posle mafijske združbe Camorra iz Neaplja. Od takrat dalje ima 38-letni avtor in novinar stalno policijsko zaščito, a je Salvini prejšnji mesec napovedal, da bo preveril, ali je varovanje Saviana na državne stroške sploh potrebno.
Zadnja kaplja čez robZadnji incident se je zgodil po tem, ko je španska reševalna humanitarna organizacija našla potopljeni čoln s prebežnico, medtem ko sta se druga prebežnica z otrokom utopila. Organizacija je libijsko obalno stražo obtožila, da je prebežnike pustila na cedilu, Italijo pa, da je to podprla, čeprav obe strani zanikata navedbe.
Saviano je nato na svojem Twitterju delil posnetek trupel in ministra Salvinija retorično vprašal, koliko užitka čuti ob gledanju posnetka.
Odkar je v Italiji junija oblast prevzela nova populistična vlada, je Salvini ubral ostro politiko do priseljevanja in zavrnil vrsto ladij s prebežniki in pozval k deportaciji pribežnikov.
Protesti v RimuSalvinijeva protipribežniška politika sicer v Italiji sproža vse ostrejše reakcije. Pred ministrstvom v Rimu protestirajo aktivisti s krvavo rdeče prebarvanimi dlanmi, ki ministra obtožujejo krivde za smrti prebežnikov v Sredozemlju.
""Sem sem prišel zato, ker nočem imeti prave krvi na svojih dlaneh. Ta vlada me ne predstavlja, njena zunanja politika je nora, njena migrantska politika je kriva za smrt na stotine ljudi. Poleg tega podpira dejanja nezakonitih oblastnikov v Libiji, ki mučijo ljudi,"" je povedal eden izmed protestnikov, član Radikalne stranke Leonardo Monaco.
In še ena posledica nove italijanske politike: vojaške ladje evropske operacije Sophia se čedalje dlje zadržujejo v pristaniščih, saj ne vedo, kje bi sploh še lahko odložile morebitne rešene prebežnike, poroča iz Rima RTV-jev dopisnik Janko Petrovec. Nekatere države naj bi zato razmišljale o umiku svojih ladij iz operacije Sophia.
Mandat slovenske ladje Triglav, ki je že pet dni zasidrana v pristanišču Augusta na Siciliji, se izteka konec julija."
http://www.rtvslo.si/slovenija/sefic-ne-drzi-da-v-sloveniji-ni-mogoce-zaprositi-za-mednarodno-zascito/461122,prebežnik,1069,"
					19. julij 2018 ob 20:01,zadnji poseg: 20. julij 2018 ob 12:45
					Ljubljana - MMC RTV SLO, STA","
Al. Ma.
","Šefic: Ne drži, da v Sloveniji ni mogoče zaprositi za mednarodno zaščito","Amnesty International Slovenija trdi, da je z misijo v BiH-u potrdil navedbe o prisilnem vračanju prebežnikov, državni sekretar Boštjan Šefic pa trdi, da policija spoštuje pravice tujcev, vključno s pravico do mednarodne zaščite.
Državni sekretar na notranjem ministrstvu Boštjan Šefic je zavrnil očitke o prisilnem vračanju tujcev. ""Nikakor ne drži, da v Sloveniji ni mogoče zaprositi za mednarodno zaščito,"" je zatrdil. Odzval se je na poročili nevladnih organizacij Amnesty International Slovenije (AIS) in Pravno-informacijski center (PIC). Da trditev, da v Sloveniji ni mogoče zaprositi za mednarodno zaščito, ne drži, po njegovih besedah dokazujejo tudi podatki, da je v prvi polovici julija pri nas za mednarodno zaščito zaprosilo 159 ljudi. Kot je pojasnil, so vsi tujci, ki izrazijo namero, da bodo vložili prošnjo za azil, nastanjeni v azilni dom.
""Resnica pa je, da veliko teh oseb v izjemno kratkem času zapusti azilni dom, pogosto niti ne oddajo prošnje in gredo v nekatere druge države,"" je zatrdil Šefic. Kot je dodal, so v tem primeru tujci brez urejenega statusa in jih policija, ko jih prestreže, na podlagi veljavnih sporazumov vrne v državo, iz katere so prišli. Teh primerov je v Sloveniji veliko, kar po besedah državnega sekretarja nakazuje tudi na zlorabo instituta mednarodne zaščite.
Sicer pa tako na ministrstvu kot policiji ves čas pozorno spremljajo izvajanje nalog policije na meji in ugotavljajo, ali se spoštuje zakonitost in varovanje človekovih pravic, je še dejal državni sekretar.
V zadnjem mesecu in pol so dobili nekaj konkretnih namigov o kršenju pravic nekaterim prebežnikom. Po trenutnih ugotovitvah pa po njegovih besedah kaže, da ""nekatere osebe, ki se navajajo kot osebe, ki jim ni bil omogočen dostop do mednarodne zaščite, sploh nikoli niso bile v Sloveniji"". Šefičeve ugotovitve sicer temeljijo na zgoraj omenjenih namigih, ne pa na poročilu AIS-ja, ki je bilo objavljeno šele v četrtek in ga morajo na MNZ-ju šele proučiti.
Hrvaška začela v celoti izvajati dvostranski sporazum o vračanjuPo njegovih besedah se je treba zavedati, da so ""ti ljudje, ki jih vodijo sprovajalci, zelo dobro inštruirani"". Kot je dejal, ne morejo z gotovostjo trditi, a tudi ne izključiti možnosti, da so nekatere njihove izjave ""ustrezno usmerjane"". Tako kot organizatorji nezakonitih prehodov beguncem povejo, kje morajo prečkati mejo, jim povedo tudi, kakšno izjavo morajo podati, meni Šefic.
Razlog za izrazito povečanje števila ljudi, ki so bili junija vrnjeni na Hrvaško, pa je po njegovih besedah v tem, da je bilo maja in junija tudi bistveno višje število ljudi, ki so prestopili mejo. Poleg tega jih je veliko prekinilo postopke in zapustilo azilni dom. Drugi razlog pa je po njegovih besedah v tem, da je tudi Hrvaška začela v celoti izvajati dvostranski sporazum o vračanju.
Omenjeni sporazum, za katerega nevladne organizacije zahtevajo, da ga slovenske oblasti odpovedo, pa je po njegovih besedah eden od temeljev za učinkovito izvajanje nalog policije. Ta sicer pri izvajanju svojih postopkov v celoti in vedno upošteva pravice tujcev, tudi ko govorimo o pravici do mednarodne zaščite, je še zatrdil Šefic. Kot je dodal, policija ob velikem pritisku in bistveno povečanem številu nezakonitih prehodov meje svoje naloge izvaja strokovno in zakonito.
Državni sekretar Šefic je še napovedal, da bodo poročili temeljito preučili.
AIS: Res so jih zavračaliInformacije o prisilnem vračanju in omejevanju dostopa do azila je delegacija AIS-a preverjala med 26. in 28. junijem na raziskovalni misiji v Veliki Kladuši in Bihaću. Po besedah Metke Naglič so govorili s skoraj 70 ljudmi, od katerih jih je 58 prišlo do hrvaško-slovenske meje, 51 jih je tudi želelo zaprositi za azil, a so jih vrnili na Hrvaško.
Pričevalci so povedali, da so slovenske oblasti omejevale dostop do azila in izvajale prisilna vračanja iskalcev azila brez ustrezne presoje, ali jim bodo v drugih državah kršene človekove pravice, in brez možnosti, da se na vračanje pritožijo, so zatrdili v AIS-u.
Veliko prebežnikov iskalcev azila jim je namreč povedalo, da slovenski policisti niso upoštevali njihove namere, da želijo zaprositi za azil, v nekaterih primerih so jim celo dejali, da ""v Sloveniji azila ni"", je pojasnila Jerneja Turin iz AIS-a.
Poleg tega so morali nekateri podpisovati dokumente v slovenščini, ki jih niso razumeli, težave pa so imeli tudi s prevajalci. Nekaterim pa so policisti rekli, da jih bodo odpeljali v azilni center, a so jih namesto tega predali hrvaški policiji. S tem je bila kršena pravica do dostopa do azila, saj so policisti sami odločali, ali nekdo lahko vloži prošnjo, je še zatrdila Turinova.
Iz Hrvaške v BiHV AIS-u so ugotavljali tudi, kaj se je s temi begunci dogajalo po tistem, ko so jih slovenski policisti predali hrvaškim. Po besedah Turinove so jih hrvaški policisti brez postopka ""nagnali"" v BiH, jim odvzeli denar in uničili mobilne telefone, nekateri pa so pripovedovali tudi o nasilju hrvaških policistov. V BiH-u pa bivajo v povsem neprimernih razmerah.
O nasilju slovenskih policistov pričevalci iz Velike Kladuše in Bihaća načeloma niso govorili. V AIS-u so sicer naleteli na tri pričanja o takšnem nasilju, a jih morajo še preveriti, do zaključkov o sistematičnem nasilju pa niso prišli, je še pojasnila Turinova.
AIS o statistikiSicer pa tudi uradni statistični podatki policije kažejo na spremembo prakse v juniju 2018. Čeprav se je v tem mesecu zmanjšalo število ljudi, ki so prečkali mejo na nedovoljen način, so se vračanja na Hrvaško izrazito povečala. Hkrati pa je drastično upadlo število ljudi, za katere je policija zaznamovala, da so izrazili namero zaprositi za azil, sporoča AIS.
Policija očitke o prisilnem vračanju že ves čas zanika. Med drugim so se sklicevali na to, da postopke policije spremljajo nevladne organizacije, a to po zagotovilih AIS-a ne drži. Da nadzora nad ravnanjem policije ni, je povedala tudi Katarina Bervar Sternad iz PIC-a.
Tudi ta nevladna organizacija je namreč v istem času obiskala BiH. Čeprav je bilo njihovo poročilo zasnovano drugače, so po besedah Bervar Sternadove prišli do enakih ključnih ugotovitev kot v AIS-u. V PIC-u so sicer od nekaterih prebežnikov dobili pooblastila za sprožitev pravnih sporov, a morajo še preučiti, kaj bodo z njimi storili.
AIS pa v svojem poročilu slovenske oblasti poziva, naj zagotovijo, da se v vseh postopkih s tujci in iskalci azila spoštuje mednarodno pravo človekovih pravic in pravo varstva beguncev. Prav tako naj se jim ne odrekajo možnosti, da zaprosijo za azil, ter zagotovi, da imajo vsi iskalci azila dostop do učinkovitega in pravičnega azilnega postopka.
Zahtevajo tudi, da nemudoma izvedejo učinkovito in neodvisno preiskavo navedb glede onemogočanja dostopa do azilnega postopka in prisilnih vračanj ter prenehajo izvajati ""neformalne postopke"" po sporazumu med slovensko in hrvaško vlado."
http://www.rtvslo.si/evropska-unija/evropska-komisija-proti-madzarski-vlozila-tozbo-zaradi-azilne-zakonodaje/461126,prebežnik,357,"
					19. julij 2018 ob 19:52
					Bruselj - MMC RTV SLO, STA","
J. R.
",Evropska komisija proti Madžarski vložila tožbo zaradi azilne zakonodaje,"Evropska komisija je proti Madžarski začela postopek pred Sodiščem EU-ja zaradi neskladnosti državne zakonodaje z evropsko na področju azila in vračanja prebežnikov.
Evropska komisija je prvič začela postopek za ugotavljanje kršitev proti Madžarski v povezavi z njeno azilno zakonodajo decembra 2015. Po številnih izmenjavah na upravni in politični ravni ter dodatnem uradnem opominu je decembra lani Madžarski poslala obrazloženo mnenje.
V Bruslju po proučitvi odgovora madžarskih organov menijo, da večina navedenih pomislekov še ni bila odpravljena. EU se je zato odločil, da proti Madžarski začne postopek pred Sodiščem Evropske unije, kar je zadnja stopnja v postopku za ugotavljanje kršitev.
Madžarski je poslala tudi uradni opomin glede zakonodaje Stop Soros, uperjeni predvsem proti nevladnim organizacijam, ki jih financira ameriški milijarder in človekoljub madžarskih korenin George Soros. Nova zakonodaja kriminalizira vsakršno pomoč, ki bi jo nacionalne, mednarodne in nevladne organizacije ali katera koli oseba nudile posameznikom, ki želijo zaprositi za azil ali dovoljenje za prebivanje na Madžarskem.
V zakonodaji so tudi ukrepi, ki omejujejo svoboščine posameznikov, saj je vsakomur, ki je na podlagi te zakonodaje v kazenskem postopku – torej tistim, ki pomagajo prebežnikom, ali tistim, ki ne izpolnjujejo pogojev za vložitev prošnje za azil – prepovedano približevanje tranzitnim območjem na madžarskih mejah, kjer so prosilci za azil. Sankcije segajo od začasnega pridržanja do enoletne zaporne kazni in izgona iz države.
Sporne spremembe ustaveSočasno je madžarski parlament v ustavo zapisal, da nobena oblast ""ne sme vplivati na sestavo madžarskega prebivalstva"", s čimer naj bi na Madžarskem prepovedali načrtno priseljevanje tujcev. S tem so nasprotovanje evropskemu kvotnemu sistemu preseljevanja beguncev zapisali tudi v ustavo.
Evropska komisija tako meni, da sta zakonodaja in sprememba ustave uvedli novo podlago za nedopustnost prošnje za azil, s čimer omejujeta pravico do azila le na osebe, ki prihajajo na Madžarsko neposredno iz kraja, kjer je ogroženo njihovo življenje ali svoboda.
Bruselj bi Madžarski pomagalEvropska komisija je zato sklenila, da Madžarska ne izpolnjuje svojih obveznosti na podlagi pogodb EU-ja, zakonodaje EU-ja in listine EU-ja o temeljnih pravicah. Madžarski organi imajo na voljo dva meseca, da odgovorijo na pomisleke. Kot so še dodali, je Evropska komisija pripravljena madžarske organe podpreti in jim pomagati pri reševanju tega vprašanja."
http://www.rtvslo.si/evropska-unija/italija-predlaga-krizni-odbor-eu-ja-za-porazdelitev-prebeznikov/461106,prebežnik,499,"
					19. julij 2018 ob 16:15
					Rim,Bruselj - MMC RTV SLO, STA","
J. R.
",Italija predlaga krizni odbor EU-ja za porazdelitev prebežnikov,"Italijanski premier Giuseppe Conte je v pismu Evropski uniji predlagal oblikovanje kriznega odbora, ki bi skrbel za porazdelitev prebežnikov, prispelih v Evropo po morju, med državami EU-ja.
V Bruslju so pozdravili pismo Conteja, naslovljeno na predsednika Evropske komisije in Evropskega sveta, Jean-Clauda Junckerja in Donalda Tuska. Conte je v intervjuju za časopis Il Fatto povedal, da je idejo o kriznem odboru dobil, ko je moral pretekli konec tedna sam voditelje drugih članic Unije prepričati, naj sprejmejo prebežnike.
Italijanski premier je v nedeljo in ponedeljek prepričal Francijo, Malto, Nemčijo, Španijo, Portugalsko in Irsko, da so sprejele nekatere izmed 450 prebežnikov, ki sta jih dve ladji evropske agencije Frontex rešili na morju ob italijanskem otoku Linosa.
Conte meni, da se v prihodnje to ne bi smelo več dogajati. ""Med vladami članic EU-ja bi moral za razdelitev prebežnikov posredovati krizni odbor pod vodstvom Evropske komisije,"" je za Il Fatto poudaril italijanski premier.
Poleg pogovora je časopis objavil tudi odlomke pisma Junckerju in Tusku z datumom 17. julij, v katerem Conte podrobneje pojasnjuje razloge za krizni odbor. Med drugim navaja, da bi moral odbor še posebej pomagati pri odločitvi, v katerem pristanišču bodo izkrcani prebežniki in katere države bi jih bile pripravljene gostiti.
Pri Evropski komisiji so v ponedeljek povedali, da rešitve, kot si jih je zamislil Conte, dolgoročno ne morejo biti vzdržne. Danes so Contejev predlog za krizni odbor pozdravili. Kot je povedala tiskovna predstavnica komisije, so prejeli pismo italijanskega premierja in ""delijo občutek nujnosti, kakršnega ima Italija"".
Conte za dialog z višegrajsko četvericoConte je v intervjuju povedal še, da si prizadeva za dialog z državami višegrajske skupine in v ta namen je na obisk v Rim povabil češkega kolega Andreja Babiša. ""Države višegrajske skupine skušam prepričati, da so nezakonite migracije tudi njihova težava, tudi če niso pomorske države. Begunske tokove in demografska vprašanja, ki bodo prej ali slej zadevale vse države, je treba reševati na evropski ravni,"" je izjavil.
Povedal je tudi, da si njegova vlada prizadeva za to, da bi se iz Afrike na pot v Evropo odpravilo manj ljudi. Cilj je vzpostavitev centrov za prebežnike v Afriki, v katerih bi ""resnični begunci"" vlagali prošnjo za azil in prek humanitarnih koridorjev zakonito migrirali v Evropo. S tem bi se lahko bojevali proti tihotapcem ljudi, je še povedal Conte.
Salvini načrtuje sodelovanje z Avstrijo in NemčijoItalijanski notranji minister Matteo Salvini je medtem v sredo zvečer po obisku v Kairu izjavil, da na področju nezakonitih migracij Italija tesno sodeluje z Avstrijo in Nemčijo. ""Z Avstrijci in Nemci načrtujemo tehnične misije,"" je dejal, svojih besed pa nato ni podrobneje pojasnil. Povedal je le, da je imel z egiptovskim predsednikom Abdelom Fatahom Al Sisijem ""dolg in prijateljski"" pogovor, v katerem sta se dotaknila varnostnih vprašanj, boja proti terorizmu in tihotapcem z ljudmi.
Conte za stabilizacijo razmer v LibijiItalija si poleg tega prizadeva za stabilizacijo razmer v Libiji. Italijanska vlada jeseni načrtuje veliko konferenco o Libiji, na kateri bodo poleg članic EU-ja sodelovale tudi ZDA in severnoafriške države, je medtem še povedal italijanski premier Conte."
http://www.rtvslo.si/svet/bliznji-vzhod/najmanj-19-mrtvih-v-brodolomu-pred-ciprom/461043,prebežnik,329,"
					18. julij 2018 ob 20:58
					Ankara - MMC RTV SLO, Reuters, STA","
K. T.
",Najmanj 19 mrtvih v brodolomu pred Ciprom,"Pred obalo Cipra je v brodolomu ladje, na kateri je bilo okoli 150 ljudi, umrlo najmanj 19 prebežnikov, po zadnjih podatkih jih pogrešajo 25. Medtem ob tunizijski obali čaka tovorna ladja, na kateri je 40 rešenih prebežnikov, ki je ne želijo sprejeti ne Italija ne Malta ne Tunizija.
Po navedbah turške obalne straže so 103 prebežnike rešile ladje in helikopterji, ki so jim pomagale tudi trgovske ladje na območju. Brodolom ladje se je zgodil okoli 30 kilometrov od severne obale Cipra. Ena rešena oseba je v kritičnem stanju in so jo s helikopterjem prepeljali v bolnišnico, je sporočila obalna straža.
Reuters navaja župana province Mersin Burhanettina Kocamaza, ki je dejal, da še ni potrjenih informacij o izvoru prebežnikov, oblasti tudi naj ne bi še imele informacij, od kod je prišla ladja s prebežniki. Po poročanju turške tiskovne agencije DHA so bili med prebežniki Sirci, ki so skušali priti v Evropo.
Ciper, ki je od obale Sirije oddaljen okoli 160 kilometrov, do zdaj ni bil deležen tako množičnega pritoka prebežnikov kot Turčija, Grčija in Italija, v zadnjem času pa so na otoku opazili naraščanje števila prošenj za azil.
Ob tunizijski obali čaka ladja s 40 prebežnikiMedtem pa ob tunizijski obali na sprejem že pet dni čaka tovorna ladja, na kateri je 40 rešenih prebežnikov. Ladje ne Italija ne Malta ne Tunizija nočejo spustiti v katero izmed svojih pristanišč. Prebežniki so se z gumenjakom odpravili iz Libije, ko jim je zmanjkalo goriva, pa jih je rešila tunizijska oskrbovalna ladja Sarost 5. Po navedbah mednarodne organizacije WatchTheMed, so prebežnike rešili v malteških vodah. Na krovu je med drugim osem žensk, od tega dve nosečnici, ter ranjen moški.
Tiskovni predstavnik tunizijskega obrambnega ministrstva je dejal, da prebežniki sami zavračajo, da bi jih prepeljali v Tunizijo. Italijanska opozicijska Demokratska stranka pritiska na vlado v Rimu, naj ladji vendarle dovoli vpluti v eno izmed italijanskih pristanišč. ""Zaloge na krovu bodo kmalu pošle. Barbarstvo na račun prebežnikov se nadaljuje,"" je poudaril poslanec Demokratske stranke Matteo Orfini."
http://www.rtvslo.si/svet/evropa/spanski-humanitarci-italija-zelela-sprejeti-le-prezivelo-ne-pa-tudi-trupel/460965,prebežnik,721,"
					18. julij 2018 ob 08:00,zadnji poseg: 18. julij 2018 ob 19:16
					Rim - MMC RTV SLO, Radio Slovenija","
J. R., K. T.
","Španski humanitarci: Italija želela sprejeti le preživelo, ne pa tudi trupel","Posadka španske humanitarne organizacije Proactiva Open Arms je v torek na morju pred Libijo našla ostanke čolna, ob njih pa preživelo žensko iz Kameruna ter trupli ženske in otroka. Po sporu z italijanskimi oblastmi glede sprejema preživele in trupel bodo humanitarci zaprosili za sprejem v Španiji.
Humanitarci so brodolomce odkrili, potem ko so v ponedeljek prestregli radijski pogovor med libijsko obalno stražo in trgovsko ladjo, ki je prva zagledala čoln, poln prebežnikov, 80 navtičnih milj pred Libijo, je za Radio Slovenija poročal Janko Petrovec.
Ko je ladja Proactive Open Arms priplula do ostankov potopljenega čolna, so na njih našli Kamerunko Josephine, ki se je oklepala lesene deske. Ob njej pa trupli druge ženske in njenega otroka.
""Z libijske obalne straže so sporočili, da so z gumijastega čolna rešili 158 ljudi. Toda niso povedali, da so na morju pustili dve ženski in otroka, ki se niso hoteli vrniti v Libijo, ter čoln potopili,"" je dejal Oscar Camps, ustanovitelj španske človekoljubne organizacije Proactiva Open Arms.
Proactiva Open Arms za tragedijo poleg libijske obalne straže obtožuje tudi politiko italijanskega notranjega ministra Mattea Salvinija, ki je italijanska pristanišča zaprl za ladje nevladnih organizacij ter zahteva, naj reševanje v Sredozemlju v celoti prevzame libijska obalna straža, Evropska unija pa libijska pristanišča razglasi za varna.
Minister Salvini meni, da gre za lažno novico. Z rimskega notranjega ministrstva naj bi v kratkem posredovali podatke zunanjih opazovalcev, ki naj bi navedbe španskih humanitarcev postavljali na laž.
Najmanj 19 mrtvih v brodolomu pred CipromPred obalo Cipra je v brodolomu ladje, na kateri je bilo 150 ljudi, umrlo najmanj 19 migrantov, pogrešajo jih do 30. Po poročanju turške tiskovne agencije DHA so bili med migranti Sirci, ki so skušali priti v Evropo. Ciper, ki je od obale Sirije oddaljen okoli 160 kilometrov, doslej ni bil deležen tako množičnega pritoka migrantov kot na primer Turčija, Grčija in Italija. V zadnjem času pa so na otoku opazili naraščanje števila prošenj za azil.
Medtem ob tunizijski obali čaka tovorna ladja, na kateri je 40 rešenih prebežnikov. Ladje ne Italija ne Malta ne Tunizija nočejo spustiti v katero od svojih pristanišč. Migranti so se z gumenjakom odpravili iz Libije, ko jim je zmanjkalo goriva, pa jih je rešila tunizijska oskrbovalna ladja Sarost 5. Po navedbah mednarodne organizacije WatchTheMed, so migrante rešili v malteških vodah. Na krovu je med drugim osem žensk, od tega dve nosečnici, ter ranjen moški.
Kot poroča Reuters, so iz Proactive Open Arms medtem sporočili, da je Italija privolila, da sprejme preživelo Kamerunko, ne pa tudi dveh trupel. Španska humanitarna organizacija se je zatem odločila, da prosi španske oblasti, naj jim dovolijo prihod v Španijo, čeprav to pomeni precejšnje podaljšanje poti.
Italijanske oblasti so zavrnile navedbe španske organizacije in pravijo, da so ponudile španski organizaciji, da vplujejo v eno od dveh italijanskih pristanišč, kjer bi sprejeli tako preživelo Josephine kot trupla ženske in njenega otroka. Kot so še navedle, so zavrnile možnost, da bi ladja odšla na Lampeduso, ker naj tam ne bi bilo mrtvašnice. ""Čeprav so naša sicilijanska pristanišča pripravljena, da jih sprejmejo, gre ladja v Španijo ... Ali kaj skrivajo?"" je na Twitterju zapisal Salvini.
Italijanski poslanec pluje s humanitarci""Žensko in otroka so ubili tvoji libijski prijatelji,"" je Salviniju tvitnil poslanec italijanske levičarske stranke Svobodni in enakopravni Erasmo Palazzotto, ki te dni pluje s Proactivo in je potrdil navedbe španskih nevladnikov, ki so posneli reševanje preživele ženske in to naložili na družbena omrežja.
Čez Sredozemlje je od začetka leta v Evropo prišlo 51 tisoč prebežnikov, polovico manj kot v istem obdobju lani. Največ jih je prispelo v Španijo. Na poti tja jih je letos utonilo skoraj 300, na poti proti Italiji pa več kot 1.100, še poroča Janko Petrovec.
Deutsche Welle medtem poroča, da je libijska obalna straža zanikala obtožbe in trdi, da na morju niso pustili nikogar. Krivdo za nesreče na morju so pripisali humanitarnim organizacijam in preprodajalcem ljudi. Reuters navaja besede novinarke, ki dela za nemško televizijo RTL, ki je bila priča reševanju in je pohvalila profesionalnost libijskih reševalcev. ""Ekipa je naredila vse, kar je bilo v njeni moči, da bi rešila vse. Moški so bili zelo sočutni,"" je v izjavi dejala Nadja Kriewald.
Svoja pristanišča je zaprla tudi Malta. Med zavrnjenimi ladjami je tudi omenjena ladja organizacije Proactive Open Arms, ki je morala v tem mesecu zato 60 rešenih prebežnikov odpeljati v Barcelono, še poroča Deutsche Welle."
http://www.rtvslo.si/svet/evropa/ladja-s-450-prebezniki-le-vplula-v-italijansko-pristanisce/460815,prebežnik,191,"
					16. julij 2018 ob 10:27,zadnji poseg: 16. julij 2018 ob 14:04
					Rim - MMC RTV SLO, STA","
K. Št.
",Ladja s 450 prebežniki le vplula v italijansko pristanišče,"Italija je po več dneh dovolila ladjama s skupno 450 prebežniki pristati na Siciliji, in sicer po tistem, ko so Francija, Nemčija, Malta, Portugalska in Španija pristale, da bodo prevzele po 50 prebežnikov.
Po poročanju italijanskih medijev izkrcavanje beguncev in ekonomskih migrantov v sicilskem pristaniškem mestu Pozzallo že poteka.
Prebežniki so do italijanskega otoka - domnevno iz Libije - pripluli v petek z leseno ribiško barko, ki ji ne Italija ne Malta nista dovolili vplutja. V soboto so prebežnike premestili na ladjo italijanske mornarice in plovilo evropske agencije Frontex.
Italijanski premier Giuseppe Conte je povedal, da jim bo Italija nudila potrebno podporo, dokler jih ne bodo premestili v omenjene države. ""Striktnost in jasnost sta privedli do rezultatov,"" pa je komentiral razplet dogodkov italijanski notranji minister Matteo Salvini, ki je ocenil, da gre za politično zmago Italije. ""Jasno sporočilo je: nihče se ne sme nezakonito priseliti v Italijo,"" je zapisal na Facebooku.
V zadnjih tednih je populistična italijanska vlada Gibanja petih zvezd in desničarske Lige zaostrila ravnanje ob prihodu prebežnikov čez Sredozemsko morje. Že večkrat je tako blokirala dostop ladij s prebežniki do italijanskih pristanišč, nevladnim humanitarnim organizacijam pa je vplutje prepovedala."
http://www.rtvslo.si/svet/afrika/alzirija-po-razkritju-prebeznikov-ne-izganja-vec-v-puscavo-ampak-jih-zapira/460664,prebežnik,500,"
					13. julij 2018 ob 19:37
					Alžir - MMC RTV SLO","
B. V.
","Alžirija po razkritju prebežnikov ne izganja več v puščavo, ampak jih zapira","Smrtonosni alžirski izgoni prebežnikov v saharsko puščavo so se po razkritju početja in širokih obsodbah dejanj Alžirije skoraj povsem končali. V zadnjem letu dni je Alžirija v puščavo izgnala več kot 13.000 ljudi, tudi žensk in otrok.
O tem je poročala ameriška tiskovna agencija Associated Press (AP), ki je navajala uslužbence ZN-ove Mednarodne organizacije za migracije (IOM). Na tisoče prebežnikov, ki so vstopili v Alžirijo, je ta država pregnala v puščavo in jih usmerila proti sosednjima Nigru in Maliju.
Preden je AP zgodbo objavil 26. junija, je Alžirija skoraj vsak teden izgnala na stotine prebežnikov v puščavo, kjer so mnogi umrli. Alžirske oblasti se niso odzivale na prošnje AP-ja za komentar. Manj kot tri tedne po objavi pa so se izgoni skorajda končali, poroča Al Džazira.
Humanitarni delavec s kontakti v Alžiriji je za AP dejal, da se množična pridržanja odvijajo še naprej, a da se zdaj migrante in begunce, vključno z več deset nosečnicami, pridržuje v prenatrpanih zaporih. Humanitarec se iz strahu pred povračilnimi ukrepi alžirske vlade ni želel izpostaviti z imenom, poroča Al Džazira.
Alžirija medtem še naprej izganja prebežnike iz Nigra, s katerim ima sklenjen sporazum o izgonih iz leta 2015. Te so alžirske oblasti v nasprotju s prebežniki iz drugih podsaharskih držav, ki so bili v puščavo izgnani v tajnosti in bili prisiljeni več kilometrov pešačiti na žgočem soncu, do meje prepeljali v konvojih.
Po junijski objavi AP-jevega prispevka sta bila v Alžiriji odpuščena vodja žandarmerije in vodja službe državne varnosti. Razlog za njuno odpustitev ni znan, a se oba povezuje tako z izgoni prebežnikov v puščavo kot s korupcijskim škandalom, povezanim z zasegom več kot 700 kilogramov kokaina na tovorni ladji v maju.
Obsodbe dejanj AlžirijeAlžirija se sicer brani, da s prebežniki ravna primerno, a izgone v puščavo je obsodil Visoki komisar ZN-a za človekove pravice. Tudi organizacija za varstvo človekovih pravic Human Rights Watch opozarja, da Alžirija sicer lahko nadzira svoje meje, ne sme pa ljudi ""odvreči v puščavi"", ne glede na njihov pravni status in ne brez ustreznega postopka.
Nekateri prebežniki so posneli svojo pot po puščavi pri temperaturah, ki poleti presegajo 50 stopinj Celzija, medtem ko jim oboroženi alžirski žandarji preprečujejo vrnitev v notranjost države. AP je v Nigru govoril z več kot 20 prebežniki, skoraj vsi pa so dejali, da so videli smrtne žrtve prisilnega pohoda, ki je včasih trajal tudi več dni.
Afriška unija je že maja opozorila na alžirsko politiko do prebežnikov. ""Ne moremo sprejeti, da afriške države slabo ravnajo z Afričani, tudi če so v državo vstopili nezakonito,"" je ta teden dejal predsednik komisije AU-ja Musa Faki Mahamat.
EU želi prebežnike zadrževati v AlžirijiEU, ki na severnoafriške države pritiska, naj zaustavijo prebežnike, preden pridejo do Sredozemskega morja in posledično v Evropo, ni želel komentirati dejanj alžirskih oblasti. Predstavniki EU-ja pravijo, da so o izgonih v puščavo zasebno govorili z alžirskimi vladnimi uslužbenci v zadnjih mesecih, kljub temu pa EU Alžirijo omenja kot eno od redkih držav, kjer želi zgraditi center za zadrževanje prebežnikov. Alžirija je to sicer zavrnila."
http://www.rtvslo.si/crna-kronika/zadnji-zvizg-za-najbolj-iskane-evropske-zlocince/460627,prebežnik,590,"
					13. julij 2018 ob 15:20
					Ljubljana - MMC RTV SLO","
Gregor Cerar
",Zadnji žvižg za najbolj iskane evropske zločince,"Europol je ob zaključku svetovnega prvenstva organiziral nagradno igro v stilu zbiranja sličic nogometašev, s katero skuša javnosti predstaviti, kateri evropski zločinci na begu so trenutno najbolj iskani.
Varnostni organ EU-ja, bolj znan pod imenom Europol, je izkoristil evforijo, ki je zajela Evropo ob svetovnem nogometnem prvenstvu. Na njihovi spletni strani do nedelje poteka nagradno tekmovanje zbiranja sličic 25 najbolj iskanih evropskih zlikovcev, v slogu znamenitih Paninijevih samolepilnih sličic nogometašev.
""Petindvajset nevarnih storilcev kaznivih dejanj, ki so na begu pred policijo, se je uvrstilo v Evropski pokal najbolj iskanih storilcev z namenom, da dosežejo slavo najuspešnejših nogometašev. Pogosteje ko vidite njihove obraze, več možnosti je, da jim odvzamemo prostost,"" je slovenska policija opisala Europolovo tekmovanje.
Cilj kampanje evropske mreže skupin za aktivno iskanje pobeglih oseb (ENFAST) in Europola je želja, da bi evropskim državljanom predstavili podobe nekaterih najbolj iskanih storilcev kaznivih dejanj v Evropi. ""Če si v spomin vtisnete njihov videz, jih lahko prepoznate, vaš namig pa je lahko zadnji košček v sestavljanki, ki policiji lahko pomaga, da jih ujame. Sodelovanje v tej ligi pravzaprav ni velika čast, saj si je sleherni igralec zaslužil svoje mesto v tej ekipi zakrknjenih kriminalcev. Policija več kot polovico navedenih storilcev išče zaradi umora, ostale pa zaradi hudih kaznivih dejanj preprodaje drog, oboroženih napadov, goljufije ali kombinacije naštetih kaznivih dejanj,"" še pojasnjuje policija.
Slovenijo med 25 izbranimi evropskimi zločinci na begu predstavlja Shqipron Hoxhaj, eden izmed glavnih obtožencev v zadevi Kobra. Člani kriminalne združbe z Obale, znane pod imenom Kobra, so se ukvarjali s preprodajo drog in s prevažanjem ilegalnih prebežnikov čez mejo. Letos maja je okrožno sodišče v Kopru sedmerici prisodilo skupno 31 let in štiri mesece zaporne kazni. Najvišjo kazen je dobil Valon Hoxhaj (devet let in 10 mesecev), brat pobeglega Shqiprona Hoxhaja, ki ga je sodišče zaradi bega začasno izločilo iz sodnega postopka.
Javnost poskrbela za 17 aretacijEuropolove kampanje, s katerimi skušajo promovirati svojo spletno stran s seznamom najbolj iskanih storilcev kriminalnih dejanj, pa imajo očitno tudi že pozitivne učinke. ""Iz izkušenj vemo, da je treba obiskovalce na spletno stran privabiti na čim bolj izviren način. Z večjim številom obiskovalcev se krepi možnost, da storilce spravimo za zapahe,"" navajajo v Europolu.
Trojico, uvrščeno med najbolj iskane ubežnike, so prijeli po božični kampanji (adventni koledar) decembra 2016, trojico pa po kampanji poletnih razglednic avgusta 2017. Skupno pa so ""po zaslugi namigov javnosti"" prijeli 17 nevarnih storilcev kaznivih dejanj, ki so bili uvrščeni na omenjeni spletni strani.
Kako do uvrstitve med 50 najbolj iskanih?Na generalni policijski upravi pojasnjujejo, da so Europolova merila za uvrstitev med ""najbolj iskane"" ""vrsta oziroma teža kaznivega dejanja, višina izrečene oziroma zagrožene kazni, povzročena materialna škoda, smrtne žrtve, medijska pozornost, nujnost primera ter primeri, ki sodijo v mandat Europola (hujši organiziran kriminal ali terorizem)"".
Med 57 trenutno najbolj iskanimi kriminalci EU-ja na begu so trije slovenski državljani, poleg Shqiprona Hoxhaja sta na seznam uvrščena še Danijel Borojević in Darjan Ješovnik. 42-letni Borojević je leta 2002 sodeloval v oboroženem ropu poslovalnice Krekove banke v Celju. Od bančne uslužbenke je zahteval, da ga odpelje v trezor, in jo prisilil, da je okoli 130.000 evrov zložila v torbo, saj ji je pri tem grozil s pištolo.
33-letnega Ješovnika pa hrvaški organi pregona iščejo zaradi povezav z organizirano kriminalno združbo tihotapcev kokaina, javnosti bolj znano kot zadeva Balkanski bojevnik. Za njegovo prijetje je razpisana tudi nagrada v vrednosti 5000 evrov.
Petindvajset nevarnih storilcev kaznivih dejanj na begu tekmuje v neponovljivi zločinski ligi. Kdo je slovenski igralec, ki sodeluje v #MostWantedCup ? Če želiš ugotoviti, vpiši kodo #UWillNeverWalkOut na spletni strani https://t.co/9IiaxlJarS https://t.co/ohaCpqtY5w pic.twitter.com/p3MPQjTKrK"
http://www.rtvslo.si/svet/tuerk-pomanjkanje-vode-tudi-razlog-za-migrantske-tokove/460618,prebežnik,371,"
					13. julij 2018 ob 12:47
					New York - MMC RTV SLO, STA","
T. J.
",Türk: Pomanjkanje vode tudi razlog za migrantske tokove,"Nekdanji predsednik Slovenije Danilo Türk je na političnem forumu na visoki ravni izpostavil povezavo med migracijskimi tokovi in pomanjkanjem čiste pitne vode.
Na forumu, ki poteka do 18. julija na sedežu Združenih narodov New Yorku, je govoril o povezavi migracijskih tokov, ki prihajajo v Evropo, in razmerah s čisto vodo tam, od koder prebežniki prihajajo, torej v Afriki in na Bližnjem vzhodu. Financiranje vodnih projektov je pomembna prioriteta, ki je trenutno preveč zanemarjena, ker je ljudje ne dojemajo kot politično pomembno vprašanje, ampak kot tehnično vprašanje za strokovnjake.
Türk opozarja, da je usihanje vode v Čadskem jezeru eden izmed razlogov za nastanek teroristične skupine Boko Haram, ki je po svetu najbolj znana po ugrabljanju deklet v Nigeriji in okolici. Boko Haram tako povzroča begunske tokove iz Nigerije in sosednjih držav. ""Pomanjkanje vode povzroča hude socialne napetosti, sledijo vojne in potem migrantski valovi proti Evropi. Za zajezitev migracij, ki so dosegle neverjetne razsežnosti, se mi zdi pomembno globlje razumevanje razlogov, zakaj sta dostop do vode in pametno upravljanje vodnih virov pomembna,"" je dejal Türk, ki je bil v New Yorku kot predsednik Svetovnega visokega panela za vodo.
""Za razumevanje prihodnosti pogled v preteklost""""Evropska unija je prestrašena zaradi navala beguncev in jo skrbi lasten obstoj. Eden izmed načinov za ustavitev vala je končanje vojne v Siriji, ki se je v bistvu začela zaradi več let suše, kar je povzročilo velike migracije prebivalstva iz vzhodnega v zahodni del Sirije, nato je začelo prihajati do socialnih napetosti in konfliktov, ki jih je vlada Bašarja Al Asada potem skušala rešiti s silo. Za razumevanje prihodnosti moramo pogledati v preteklost,"" je dejal Türk.
Ideje za rešitev težav obstajajo in tudi niso tako drage v primerjavi s stroški za množice beguncev in migrantov. Türk je dejal, da se afriške države pogovarjajo o možnosti preusmeritve reke Kongo proti Čadskemu jezeru, čeprav je realnejša ideja morda pogozdovanje juga Sahare za ustavitev širitve puščave na jug in pridobitve več obdelovalne zemlje ali pašnikov. ""To bi bil zeleni zid, ki bi bil verjetno učinkovitejši od zidov, o katerih se danes veliko govori,"" je dejal in pristavil: ""Nam v Sloveniji se zdi to oddaljena problematika, ker imamo dovolj vode. Vendar pa je svet povezan in težave na enem območju vplivajo tudi na druga."""
http://www.rtvslo.si/svet/evropa/po-salvinijevi-prepovedi-so-se-prebezniki-vendarle-lahko-izkrcali-na-siciliji/460611,prebežnik,232,"
					13. julij 2018 ob 12:01
					Rim - MMC RTV SLO, STA","
T. J.
",Po Salvinijevi prepovedi so se prebežniki vendarle lahko izkrcali na Siciliji,"Več kot 60 prebežnikov se je v četrtek zvečer vendarle lahko izkrcalo v pristanišču na Siciliji. Pred tem je izkrcanje italijanski notranji minister Matteo Salvini prepovedal.
Konec prejšnjega tedna je italijanska oskrbovalna ladja Vos Thalassa v Sredozemskem morju rešila 67 prebežnikov, med njimi ženske in otroke, ki so jih nato premestili na ladjo obalne straže Diciotti. Ta je v torek vplula v pristanišče v mestu Trapani, a prebežnikom sprva niso dovolili izkrcanja.
Pojavila so se namreč poročila, da so se nekateri, ko so bili še na oskrbovalni ladji, uprli, ker so se zaradi smeri plovbe ustrašili, da jih bodo vrnili v Libijo. Posadka ladje se je po poročanju italijanskih medijev zaklenila v nadzorno sobo, od koder so poklicali na pomoč.
S krova lahko po razjasnitvi položaja Rim je v ponedeljek prepovedal vplutje. Prebežnike je nato prevzela ladja italijanske obalne straže, ki je zatem vplula v pristanišče na Siciliji. Italijanski premier Giuseppe Conte je v torek pojasnil, da jih bodo s krova ladje izpustili, ko jih bodo identificirali, osredotočili pa so se predvsem na tiste, ki so bili domnevno vpleteni v upor.
""Nikomur nisem dovolil, da se izkrca iz Diciottija. Če je nekdo to storil v mojem imenu, bodo morali prevzeti odgovornost za to. Če je bilo nasilje, bodo storilci šli v zapor, če ni bilo nasilja, ker so nekateri lagali, potem bodo ti trpeli posledice,"" je v četrtek dejal notranji minister Salvini."
http://www.rtvslo.si/svet/s-in-j-amerika/ameriske-oblasti-skoraj-30-locenih-otrok-ne-morejo-zdruziti-s-starsi/460521,prebežnik,539,"
					12. julij 2018 ob 12:27
					Washington - MMC RTV SLO","
B. V.
",Ameriške oblasti skoraj 30 ločenih otrok ne morejo združiti s starši,"Ameriška vlada je sporočila, da 27 priseljenskih otrok ""ni primernih za združitev"" z njihovimi starši. ZDA so od staršev, ki so v državo vstopili brez ustreznih dokumentov, ločile skoraj 3.000 otrok.
Starši desetih od omenjenih 27 otrok so še vedno pridržani zaradi prečkanja ameriške meje brez dokumentov, njihov postopek pa še ni končan, poroča BBC, ki navaja skupno poročilo ministrstva za pravosodje in Ameriške zveze za državljanske svoboščine (ACLU).
Poročilo pravi, da imajo starši osmih otrok ""resno zločinsko zgodovino"", ki naj bi vključevala mamila, tihotapljenje ljudi in rope.
Še dveh otrok nočejo združiti s starši zaradi domnevne možnosti zlorabe otrok. Pet otrok je bilo ločenih od odraslih, ki niso bili njihovi starši. Eden od staršev še enega otroka se zdravi zaradi nalezljive bolezni, za enega od staršev enega izmed otrok pa se že več kot leto dni ne ve, kje je. Tako otrok kot eden od staršev, ki je neznano kje, bi lahko bila celo ameriška državljana.
Ob tem ameriški uradniki pravijo, da ponovne združitve do 102 otrok, mlajših od petih let, ki so bili ločeni od njihovih staršev, zamujajo zaradi ""legitimnih logističnih ovir"". Okoli 75 jih je prepoznanih za primerne za združitev z družinami, je sporočilo ameriško ministrstrvo za zdravje, a so oblasti s starši združile le štiri. Vlada je še sporočila, da so matere ali očete dodatnih 12 otrok že izgnali iz ZDA.
Skupno so ameriške oblasti od staršev, ki so skupaj z otroki vstopili v ZDA brez ustreznih dokumentov, ločile skoraj 3.000 otrok.
Trump ima ""rešitev"": Ne prihajajte nezakonitoPred potjo v Evropo je ameriški predsednik Donald Trump na vprašanje, kakšna je njegova rešitev za pridržane otroke priseljencev, odvrnil: ""Ne prihajajte v našo državo nezakonito. Pridite, kot prihajajo drugi ljudje. Pridite zakonito"". Njegovi vladi je sicer sodišče ukazalo, da mora do 10. julija s starši združiti vse otroke, mlajše od petih let.
ACLU je sporočil, da sicer sprejme razlago oblasti, da pridržanih staršev ne morejo še združiti z otroki, a je organizacija opozorila, da vlada v številnih primerih ne spoštuje jasno določenega sodnega roka. V primeru staršev, ki so bili iz države izgnani brez njihovih otrok, jih ameriške oblasti niso niti poskusile kontaktirati ali omogočiti njihovo združitev, opozarja ACLU.
BBC poroča, da bo vlada verjetno prejela nov ukaz z novim rokom za združitev otrok s starši. Odvetniki vlade so zaprosili za ""fleksibilen urnik"" glede združevanja otrok, češ da so ""deli tega postopka zunaj rok vlade"". Zvezni sodnik v San Diegu se je v ponedeljek strinjal z vlado, da bo v nekaterih primerih ""potrebnega več časa"".
Vlada mora še vedno vse otroke, stare med 5 in 17 let, ki jih je okoli 2.900, združiti z njihovimi starši do 26. julija.
Naj plačajo DNK-test, nato združitev z otrokiAmeriški portal the Daily Beast je medtem poročal, da so v zaklonišču za priseljence El Pasu v Teksasu sporočili, da so ameriški vladni uslužbenci pred kratkim štirim materam priseljenkam dejali, da morajo plačati DNK-test, da bi jih združili z njihovimi otroki.
Sodišče v Los Angelesu je zavrnilo prošnjo vlade pod vodstvom Trumpa, da se omogoči dolgotrajno pridržanje priseljenskih otrok brez ustreznih dokumentov. Takšne otroke lahko oblasti namreč pridržujejo največ 20 dni.
V ZDA je po poročanju BBC-ja pridržanih še dodatnih okoli 10.000 priseljenskih otrok, ki so v državo vstopili brez njihovih staršev."
http://www.rtvslo.si/svet/evropa/bavarski-parlament-potrdil-dezelno-obmejno-policijo-pristojnostni-se-niso-dolocene/460506,prebežnik,437,"
					12. julij 2018 ob 10:31
					München - MMC RTV SLO, STA","
B. V.
",Bavarski parlament potrdil deželno obmejno policijo. Pristojnostni še niso določene.,"Bavarski deželni parlament je v sredo potrdil oblikovanje deželne obmejne policije, ki je sicer začela delovati že na začetku meseca. Za pristojnosti se bodo deželne in zvezne oblasti predvidoma dogovorile še ta teden.
Bavarsko obmejno policijo je potrdilo 90 poslancev, 62 pa jih je glasovalo proti. Trenutno mejo nadzoruje nemška zvezna policija.
Enota bavarske policije je sicer s 500 pripadniki začela delovati že v začetku julija, do leta 2023 pa naj bi jo sestavljalo 1.000 ljudi.
Na Bavarskem vladajoča krščansko-socialna unija (CSU), iz katere izhaja tudi nemški notranji minister Horst Seehofer, je ta ukrep označila kot nujno sredstvo za več varnosti. Opozicijski socialdemokrati (SPD), Zeleni in Svobodni volivci pa so bili kritični, češ da gre za nabiranje glasov pred oktobrskimi deželnimi volitvami.
CSU bi lahko sicer na volitvah glede na javnomnenjske izgubil večino, ki jo ima trenutno v deželnem parlamentu. Stranko podpira 38 odstotkov vprašanih. Glede na rezultate ankete bi CSU-ju sledili Zeleni (15 odstotkov), za njimi pa skrajno desna Alternativa za Nemčijo (AfD), ki jo podpira 14 odstotkov vprašanih.
Potrjen urad za azil in vračanje oziroma izgonBavarski poslanci in poslanke so potrdili tudi ustanovitev deželnega urada za azil in vračanje, ki bo začel delovati 1. avgusta in bo imel 1.000 uslužbencev. Prošnje za azil bo sicer še naprej obravnaval zvezni urad za migracije in begunce (Bamf), deželni urad pa bo pristojen predvsem za izgon zavrnjenih prosilcev za azil.
Vračanje prosilcev za azil v države EU-ja, kjer so bili že registrirani, je sicer eden ključnih delov dogovora na temo priseljevanja, ki ga je pretekli teden dosegla nemška koalicija. Vračanje bo urejeno v okviru dvostranskih dogovorov s temi državami, med drugim z Italijo.
Seehofer je po sredinem srečanju z italijanskim kolegom Matteom Salvinijem iz skrajno desne Lige v Innsbrucku povedal, da želi dogovor z Italijo o vračanju prebežnikov doseči do konca julija ali najkasneje v začetku avgusta.
Salvini za nadzor nad zunanjimi mejami UnijeSalvini je bil jasen, da je treba pred sklepanjem kakršnih koli dogovorov o vračanju prebežnikov okrepiti varovanje zunanjih meja EU-ja. ""Preden bomo v Italiji sprejeli enega samega migranta, želimo, da Evropa zavaruje svoje zunanje meje. Ko bo to uresničeno, se bomo pogovarjali o vsem drugem,"" je poudaril.
Na srečanju z nemškim notranjim ministrom je Salvini zahteval tudi posredovanje v Libiji, posebne denarne sklade za Afriko in zmanjšanje števila potovanj, kar je Seehofer tudi podprl. Salvini se zavzema tudi za dogovore med EU-jem in afriškimi državami, da bi sledenje sprejemale zavrnjene prosilce za azil.
Notranja ministra Nemčije in Italije sta se sestala še z avstrijskim kolegom Herbertom Kicklom, ki bo poleg tega v Innsbrucku gostil neformalno zasedanje notranjih ministrov EU-ja. Osrednja tema srečanja bodo ravno migracije."
http://www.rtvslo.si/crna-kronika/hrvati-tihotapili-ljudi-v-slovenijo-slovenci-pa-naprej-v-italijo/460422,prebežnik,522,"
					11. julij 2018 ob 11:15,zadnji poseg: 11. julij 2018 ob 15:39
					Zagreb - MMC RTV SLO, STA","
G. C., Sa. J.
","Hrvati tihotapili ljudi v Slovenijo, Slovenci pa naprej v Italijo","V skupni operaciji hrvaških in slovenskih policistov je bila na območju Hrvaške in Slovenije razbita veriga tihotapcev ljudi.
Policijska uprava hrvaške Istre je objavila, do so s kolegi iz Kopra prijeli šest hrvaških državljanov, ki jih sumijo združevanja zaradi tihotapljenja ljudi iz Hrvaške v Slovenijo.
Kriminalistična preiskava je potekala hkrati na območju Buzeta, Buj in Kopra. Prijeli so šest hrvaških državljanov, starih med 23 in 47 leti. Vodja skupine je bil 44-letni Hrvat, ki naj bi od 22. marca do 7. aprila v Pulju v zločinsko združenje povezal druge člane skupine z namenom ustvarjanja nezakonitega zaslužka, je navedla istrska policija.
Osumljeni tihotapci so tuje državljane prevzeli v notranjosti Hrvaške ter jih nezakonito prepeljali v Slovenijo in izročili slovenskim državljanom, ki so s tujimi državljani nadaljevali pot proti Italiji. Skupina je na Hrvaškem tako pridobila več deset tisoč kun (več tisoč evrov). Vse osumljence so kazensko ovadili, štirje pa so od prejšnjega tedna v priporu na Reki.
Slovenski del združbe vodil 27-letni KoprčanNa območju Slovenije so združbo sestavljali štirje moški z območja Kopra, slovenski del združbe pa je vodil 27-letni Koprčan, so sporočili s Policijske uprave Koper. Člani mednarodne združbe so od februarja skupno pretihotapili najmanj 45 ilegalnih prebežnikov iz Kosova, Turčije, Kitajske in drugih držav.
Cena tihotapljenja iz matične države je za državljane Kosova znašala med 2.500 in 3.000 evri, za državljane Turčije okoli 6.000 evrov in kar okoli 10.000 evrov za državljane Kitajske.
Člani združbe so si tako pridobili protipravno premoženjsko korist v višini okoli 200.000 evrov. Vodja slovenskega dela združbe je prejemal od 400 do 1.000 evrov, prevozniki pa 100 evrov po osebi za opravljen prevoz, so sporočili koprski policisti.
Združba je ilegalne prebežnike tihotapila na območju Mlinov oz. Sočerge, doline Dragonje, Staroda in Jelšan. Ilegalne prebežnike so nato po slovenskem ozemlju in nato prek nekdanjih mejnih prehodov z Italijo na Škofijah in Plavjah prepeljali do ciljnih držav, v večini primerov je bila to Italija.
V Sloveniji priprli dvojicoMed preiskavo je 27-letnik pod vplivom alkohola povzročil tudi prometno nesrečo, v kateri se je soudeleženec lahko poškodoval, Koprčan pa je odpeljal s kraja, ne da bi poškodovanemu nudil pomoč. Zato so zoper njega podali tudi kazensko ovadbo zaradi storitve kaznivih dejanj nevarne vožnje v cestnem prometu in zapustitve poškodovanca v prometni nesreči.
Ob zaključku kriminalistične preiskave so na območju Slovenije trem osumljencem odvzeli prostost. Po zaslišanju je preiskovalna sodnica zoper 27-letnika in 34-letnika z območja Kopra odredila pripor, njunega 28-letnega someščana pa so izpustili na prostost.
Med drugim je policija pri omenjenih treh opravila tudi tri hišne preiskave. Na njih so zasegli več dokazov, pomembnih za nadaljnji kazenski postopek. Med drugim so 27-letniku z območja Kopra zasegli tudi predmete, ki služijo za proizvodnjo in pridelavo konoplje. Za preostale osumljene, ki se v času zaključka preiskave niso nahajali na ozemlju Slovenije, je policija razpisala ukrep iskanja, so še zapisali koprski policisti.
Tihotapci napolnili priporS policije v Karlovcu pa so medtem opozorili, da primanjkuje prostora v tamkajšnjem priporu. V zadnjih nekaj mesecih so namreč prijeli približno 40 ljudi, osumljenih tihotapljenja. Policijska uprava v Karlovcu nadzira ozko območje med mejama z BiH-om in Slovenijo, ki je v zadnjem času ena izmed najpogostejših tihotapskih smeri."
http://www.rtvslo.si/slovenija/policija-vecina-tujcev-zlorablja-institut-mednarodne-zascite/460384,prebežnik,425,"
					10. julij 2018 ob 18:12
					Ljubljana - MMC RTV SLO, STA","
Al. Ma.
",Policija: Večina tujcev zlorablja institut mednarodne zaščite,"Policija znova zanika očitke o prisilnem zavračanju prosilcev za azil. Razliko med številom obravnavanih tujcev in številom vlog za azil pa pojasnjujejo z domnevnimi zlorabami mednarodne zaščite.
V prvih šestih mesecih letošnjega leta je policija obravnavala 3.427 ljudi, ki so nezakonito prestopili državno mejo s Hrvaško. Kot pojasnjujejo na Generalni policijski upravi, jih je velika večina izrazila namero za podajo vloge za mednarodno zaščito, zato jih je policija odpeljala v azilni dom.
""Oseba, ki poda namero, se s pisno izjavo obveže, da bo počakala v prostorih azilnega doma do popolne podaje vloge za mednarodno zaščito. S tem se zaveže, da bo spoštovala pravni red Slovenije. Če taka oseba samovoljno zapusti sprejemnico, se odpove nameri za podajo prošnje za mednarodno zaščito,"" so zapisali na GPU-ju.
Policisti ugotavljajo, da še pred podajo prošnje za mednarodno zaščito veliko tujcev samovoljno zapusti sprejemne prostore azilnega doma ter zato tudi ne poda vloge. ""Osebe, ki se na ta način odpovejo nameri za podajo vloge za mednarodno zaščito, se obravnavajo skladno z zakonom o tujcih ter se jih vrača skladno z veljavnimi sporazumi o izročitvi in prevzemu oseb, katerih vstop ali prebivanje je nezakonito,"" še navaja policija.
Veliko takšnih ljudi so v Slovenijo vrnili italijanski varnostni organi oziroma so jih prijeli na poti v Italijo, nekaj pa tudi avstrijski varnostni organi. ""To dodatno nakazuje, da večina tujcev zlorablja institut mednarodne zaščite, Slovenija jim predstavlja le vmesno točko za dosego končnega cilja, saj je izkazano, da njihov namen ni ostati v Sloveniji,"" še poudarjajo na GPU-ju. Vse tujce, ki so nezakonito prestopili mejo s Hrvaško in niso podali namere, so tako vrnili hrvaškim varnostnim organom.
GPU: Policija dela strokovno in zakonitoNa GPU-ju tako trdijo, da so izjave o t. i. push-backih neumestne, saj slovenska policija kljub povečanemu številu nedovoljenih prehodov na meji s Hrvaško izvaja svoje naloge strokovno in zakonito. GPU tako pri izvajanju spremljanja stanja na terenu in nadzorih nad delom policistov ni zaznal nepravilnosti, prav tako o teh ni bila obveščena na lokalni ali regionalni ravni.
Poudarjajo še, da policija pri svojem delu v celoti upošteva pravice tujcev, tudi pravico do mednarodne zaščite. Prav tako redno sodelujejo z nevladnimi organizacijami, ki spremljajo njihovo delo. Prav tako postopke s tujci oziroma dostopnost do azilnih postopkov redno nadzoruje Urad visokega komisariata Združenih narodov za begunce (UNHCR).
Policija se je odzvala na poročanje nekaterih medijev, da sta nevladni organizaciji Amnesty International Slovenije in Pravnoinformacijski center ugotovili, da v Beli krajini policisti prisilno zavračajo prosilce za azil. Čeprav so zaprosili za azil, so jih namreč policisti predali Hrvaški, kar je po mednarodnem pravu prepovedano."
http://www.rtvslo.si/evropska-unija/avstrijski-predlog-v-frontexu-tudi-vojaki/460383,prebežnik,228,"
					10. julij 2018 ob 18:11
					Dunaj - MMC RTV SLO, STA","
T. J.
",Avstrijski predlog: V Frontexu tudi vojaki,"Avstrijska vlada, ki bo do konca leta predsedovala Svetu Evropske unije, je predlagala, da bi evropsko agencijo za zunanje meje Frontex okrepili pripadniki evropskih nacionalnih vojsk.
Avstrijski minister za obrambo Mario Kunasek in notranji minister Herbert Kickl sta predstavila načrt, kako bi lahko vojske sodelovale pri zajezitvi migracij. Med drugim bi pripadniki vojsk posameznih držav okrepili Frontex, dokler ta ne bi imel 10.000 lastnih pripadnikov.
Evropska komisija bo predloge za krepitev zaščite zunanje meje, ki naj bi vključevali kadrovsko krepitev Frontexa na 10.000 pripadnikov že do leta 2020, sicer predstavila septembra. Sprva so nameravali Frontex okrepiti do leta 2027.
Kickl: Na ozemlju EU-ja brez prošenj za azilAvstrijski načrt predvideva tudi pošiljanje evropskih vojakov v tujino, denimo na sever Afrike. Načrt bo Kunasek konec avgusta na neuradnem zasedanju predstavil tudi ministrskim kolegom iz držav članic Unije.
Kickl, ki tako kot Kunasek prihaja iz vrst svobodnjakov (FPÖ), je ob tem poudaril, da EU na svojem ozemlju ne bi smel več sprejemati prošenj za azil. Tega ne bi smel početi niti v centrih za izkrcanje prebežnikov zunaj Unije, o vzpostavitvi katerih so se evropski voditelji dogovorili konec junija na vrhu povezave.
Predlagal je, da bi morali prošnje vlagati na kriznih območjih oziroma v njihovi bližini, pri čemer ni pojasnil, kako bi to izvajali. Takšna politika je po njegovih besedah potrebna, da bi končali nečloveško tihotapljenje ljudi, navaja nemška tiskovna agencija DPA."
http://www.rtvslo.si/svet/evropa/v-italijanskem-pristaniscu-zavrnili-ladjo-s-prebezniki/460372,prebežnik,439,"
					10. julij 2018 ob 16:27,zadnji poseg: 10. julij 2018 ob 16:54
					Rim - MMC RTV SLO, STA","
T. J.
",V italijanskem pristanišču zavrnili ladjo s prebežniki,"Italijanskemu vlačilcu, ki je v morju ob obali Libije rešil 66 prebežnikov, v noči na torek niso dovolili vpluti v italijansko pristanišče.
Notranje ministrstvo v Rimu naj bi bilo jezno na posadko, ki je rešila utapljajoče se, namesto da bi jih prepustila libijski obalni straži. Spor so rešili tako, da je prebežnike prevzela ladja italijanske obalne straže. ""Libijska obalna straža bi morali rešiti ta tovor ilegalnih migrantov,"" je za radio Rai dejal podsekretar na notranjem ministrstvu Stefano Candiani. S temi besedami je Candiani namignil, da med prebežniki ni bilo beguncev, česar pa niso potrdili.
Rai in italijanska tiskovna agencija Ansa sta nato povzeli sporočilo notranjega ministrstva, da so spor rešili tako, da je vlačilec prebežnike predal ladji italijanske obalne straže. Ta naj bi prebežnike pripeljala v Italijo, čeprav to še ni potrjeno. Candiani je dejal le, da ne bodo nikomur ogrožali življenja.
Nova italijanska populistična vlada želi, da se prebežniki prestrežejo v libijskih vodah in vrne v Libijo. Vodja skrajno desne Lige in notranji minister Matteo Salvini je ladjam nevladnih organizacij prepovedal vplutje v italijanska pristanišča, enako prepoved želi uvesti tudi za tuje ladje, ki služijo v pomorskih misijah Evropske unije.
Izredni nadzor v bližini meje s SlovenijoItalijanska policija je medtem v bližini mejnih prehodov s Slovenijo v tržaški in goriški pokrajini začela izvajati izredni nadzor v boju za zajezitev nezakonitih migracijskih tokov, ob upoštevanju dejstva, da bi se utegnilo število prebežnikov po balkanski poti čez poletje povečati, poroča Ansa.
Za nadzor so se dogovorili na nedavnem srečanju policije in deželnih oblasti v Furlaniji - Julijski krajini. Nadzor naj bi dvajset dni izvajali 24 ur dnevno. Tržaški časnik Il Piccolo na spletni strani poroča, da bodo pregledovali vozila oziroma osebe, za katere bo obstajal sum, da sodelujejo pri nezakonitem preseljevanju v Italijo. Tržaškim in goriškim policistom pomaga okoli 50 kolegov iz Firenc in Padove.
Letos 80 odstotkov prebežnikov manj kot lani Italijansko notranje ministrstvo je objavilo, da se je v prvi polovici leta število prebežnikov, ki so prišli v državo, v primerjavi z enakim obdobjem lani zmanjšalo za 80 odstotkov. Od januarja do konca junija je čez Sredozemsko morje v Italijo prispelo 16.935 prebežnikov, lani v enakem obdoblju 85.211, leta 2016 pa 77.733. Še večji upad je zaznati, če gre samo za prihode pribežnikov v Italijo iz Libije. Od začetka leta jih je prišlo 11.535, kar je 85,8 odstotka manj kot v enakem obdobju lani.
Večina pribežnikov, ki je letos prispela v Italijo, je iz Tunizije, Eritreje, Sudana, Nigerije in Slonokoščene obale. V okviru programa prerazporeditve prebežnikov so iz Italije v druge države Evropske unije doslej premestili 12.725 beguncev, od tega največ (5.439) v Nemčijo in na Švedsko (1.408)."
http://www.rtvslo.si/svet/evropa/seehofer-predstavil-veliki-migracijski-nacrt-notranjega-ministrstva/460350,prebežnik,285,"
					10. julij 2018 ob 12:42
					Berlin - MMC RTV SLO, STA","
K. Št.
",Seehofer predstavil veliki migracijski načrt notranjega ministrstva,"Nemški notranji minister Horst Seehofer je v Berlinu predstavil težko pričakovani veliki načrt za ureditev migracij, ki je po njegovih besedah ""temelj preobrata azilnega sistema v Nemčiji"".
V načrtu so ostali tranzitni centri, ki so razburili predvsem SPD in zaradi česar so se pozneje dogovorili za izraz transferni centri. Na nemško-avstrijski meji naj bi Nemčija vzpostavila nov mejni režim, v okviru katerega bodo omejili vstop sekundarnih prebežnikov, in sicer prek namestitve v transfernih centrih in nato deportacije v državo članico EU-ja, ki je odgovorna za njihovo obravnavo, poroča nemška tiskovna agencija DPA. Seehofer je na predstavitvi pojasnil, da bi morali sicer načrt skoraj vsak dan znova spreminjati in dopolnjevati.
Ravnovesje med redom in človečnostjoPo njegovih besedah je načrt celostni koncept in predstavlja ravnovesje med redom in človečnostjo, prioriteta pa je boj proti vzrokom migracij v državah izvora, saj naj bi se na takšen način zmanjšalo število prebežnikov. Načrt, ki je nastal v okviru nemškega notranjega ministrstva, ni upošteval sklepa koalicijskega vrha konservativne unije CDU/CSU in socialdemokratov (SPD).
Ta mesec se namerava Seehofer seznaniti še s tem, kakšne dogovore glede vračanja prebežnikov bi lahko Nemčija sklenila z drugimi članicami EU-ja. Pričakuje ""težke pogovore"", ki bi jim lahko sledil uspeh. ""Manj ko bo Evropa storila, več pomena bodo dobili nacionalni ukrepi,"" je dodal.
Po današnji predstavitvi v Berlinu se bo Seehofer o prenovljeni migracijski politiki pogovarjal tudi z evropskimi kolegi. Prvo resno srečanje na to temo bo v Innsbrucku v četrtek v okviru zasedanja notranjih ministrov EU-ja. Veliki načrt za ureditev migracij bi moral Seehofer sicer predstaviti že pred enim mesecem, a so predstavitev zaradi azilnega spora z nemško kanclerko Angelo Merkel preložili. Tema je sprožila večtedensko vladno krizo, med katero je Seehofer celo ponudil svoj odstop."
http://www.rtvslo.si/izjava-dneva/italijanski-duhovnik-gianfranco-formenton/460251,prebežnik,48,"
					9. julij 2018 ob 12:59
					San Martino di Trignano - MMC RTV SLO",None,Italijanski duhovnik Gianfranco Formenton,"Rasistom prepovedan vstop. Pojdite domov!
Napis, ki ga je duhovnik Gianfranco Formenton v pokrajini Umbrija napisal na znak na vratih cerkve v zaselku San Martino di Trignano ob kraju Spoleto kot odziv na ksenofobno retoriko Lige leta 2015, ko je na obalah Italije pristalo več kot milijon prebežnikov."
http://www.rtvslo.si/slovenija/amnesty-international-slovenije-pic-prosilce-za-azil-prisilno-zavracajo/460247,prebežnik,556,"
					9. julij 2018 ob 12:23,zadnji poseg: 9. julij 2018 ob 19:44
					Ljubljana - MMC RTV SLO, STA, Televizija Slovenija","
Al. Ma.
","Amnesty International Slovenije, PIC: Prosilce za azil prisilno zavračajo","Nevladni organizaciji Amnesty International Slovenije in PIC trdita, da v Beli krajini policisti prisilno zavračajo prosilce za azil, kar je po mednarodnem pravu prepovedano. V uradu za oskrbo migrantov zanikajo navedbe o vzpostavitvi sprejemnih centrov na meji z Avstrijo.
Predstavniki organizacij Amnesty International Slovenije (AIS) ter Pravno-informacijski center (PIC) so prejšnji teden obiskali bosanski mesti Veliko Kladušo in Bihać ter tam zbrali pričevanja približno sto prebežnikov, ki naj bi v Sloveniji doživeli prisilno zavračanje.
Kot je za časopis Dnevnik povedala Jerneja Turin iz AIS-ja, so opravili intervjuje z 58 posamezniki, ki so povedali, da so bili v zadnjem mesecu v Sloveniji. Večina jih je bila v Sloveniji z več sopotniki, nekateri z družino. Enainpetdeset od intervjuvanih posameznikov je povedalo, da so v Sloveniji policistom ali prevajalcu rekli, da želijo zaprositi za azil.
Čeprav so zaprosili za azil, so jih policisti predali Hrvaški, od tam pa so jih izgnali v BiH. To je po mednarodnem pravu prepovedano, slovenska policija in ministrstvo za notranje zadeve pa takšno ravnanje zanikata.
A se poročilo AIS-a po navedbah Dnevnika ujema s pričevanji migrantov, ki so jih novinarji Dnevnika in RTV Slovenija tudi sami zbrali v Bihaću in Kladuši.
UNHCR zadeve še preiskujeIz pisarne Urada visokega komisariata Združenih narodov za begunce (UNHCR) v Budimpešti, ki je pristojna za Slovenijo, so za Dnevnik sporočili, da se ""zavedajo primerov ljudi, ki trdijo, da niso smeli vstopiti v Slovenijo in zaprositi za azil"". UNHCR zatrjuje, da zadeve še preiskuje. Da primere preiskujejo, je zatrdila tudi varuhinja človekovih pravic Vlasta Nussdorfer. V njenem uradu so za Dnevnik potrdili, da so že obiskali belokranjski policijski postaji v Črnomlju in Metliki.
Po poročanju Večera, ki tudi piše o prisilnem vračanju migrantov, pa je AIS na predsednika vlade, ki opravlja tekoče posle, Mira Cerarja, naslovila poziv k neodvisni preiskavi o delu policije.
Alžirec, osumljen terorizma, vrnjen na HrvaškoPri policiji so potrdili, da je bil 28-letni alžirski državljan, ki je bil pol leta v postojnskem centru za tujce, kjer je zaprosil za mednarodno zaščito, vrnjen na Hrvaško, je poročala Televizija Slovenija. Po poročanju nekaterih spletnih portalov je Alžirec v Franciji osumljen terorizma, tega pa naši policiji ni uspelo potrditi. Alžirec naj bi skušal dvakrat vstopiti v Francijo, a je bil obakrat zavrnjen, ker naj bi bil na mednarodnem seznamu sodelavcev islamističnih teroristov. Naši policisti so ga prijeli decembra lani, ko je nezakonito prečkal južno mejo.
V Uradu vlade za oskrbo in integracijo migrantov zanikajo navedbe hrvaškega časnika Večernji list, da naj bi urad začel postopke za vzpostavitev posebnega oskrbnega centra na območju Šentilja pri Mariboru na meji z Avstrijo v primeru vračanja beguncev in prosilcev za mednarodno zaščito iz Nemčije v države EU, kjer so bili prvič registrirani. V časniku so se sklicevali na navedbe prostovoljke in aktivistke, ki naj bi trdila, da so na slovenski strani že postavljeni šotori, namenjeni nastanitvi posameznikov, ki so jih zavrnili v Nemčiji.
Državljana Kosova so osumili kaznivega dejanja nezakonitega vstopa, gibanja in bivanja na Hrvaškem, ki je povezano s tihotapljenjem ljudi. Policisti sumijo, da je osumljenec prejšnji petek za določen znesek v avtomobilu znamke volkswagen golf zagrebških registracij poskusil prepeljati pet iranskih državljanov do meje s Slovenijo, so danes objavili na spletni strani zagrebške policije.
Prometni policisti so avtomobil s šestimi osebami ustavili v kraju Vukšin Šipak pri Jastrebarskem, ki se nahaja nedaleč od hrvaško-slovenske meje pri Metliki. Osumljenca so odpeljali v pripor."
http://www.rtvslo.si/svet/evropa/v-casu-salvinijevega-ministrovanja-opozarjajo-na-rasizem-v-italiji-katoliski-duhovniki/460232,prebežnik,660,"
					9. julij 2018 ob 10:19,zadnji poseg: 9. julij 2018 ob 13:48
					Rim - MMC RTV SLO","
B. V.
",V času Salvinijevega ministrovanja opozarjajo na rasizem v Italiji katoliški duhovniki,"V času ministrovanja Mattea Salvinija, vodje italijanske skrajno desne vladajoče stranke Liga, se rasizmu upirajo določeni katoliški duhovniki.
""Rasistom prepovedan vstop. Pojdite domov!"" je duhovnik Gianfranco Formenton v pokrajini Umbrija napisal na znak na vratih cerkve v zaselku San Martino di Trignano ob kraju Spoleto kot odziv na ksenofobno retoriko Lige leta 2015, ko je na obalah Italije pristalo več kot milijon prebežnikov.
Formenton, ki že dolgo pridiga proti rasizmu in v podporo prebežnikom, ve, kako se je spopasti Salvinijem. Po postavitvi znaka je zdajšnji notranji minister Salvini na Twitterju zapisal: ""Morda ima duhovnik raje tihotapce, sužnjelastnike in teroriste? Žal mi je za Spoleto in to cerkev, če se ima ta človek za duhovnika"".
Nekaj dni po tem, ko je Luca Traini, kandidat Lige na lokalnih volitvah, februarja v mestu Macerata v streljanju ranil šest afriških prebežnikov, so neznanci vdrli v Formentonovo župnišče in njegov dom, šlo pa naj bi za privržence skrajne desnice.
Duhovniki glavna opozicijaKaže, da je Salvinijevo strupeno stališče glede prebežnikov ohromilo levosredinsko Demokratsko stranko, piše britanski Guardian, zaradi česar so postali najmočnejši nasprotniki notranjega ministra ravno duhovniki, kot je Formenton, ki pa imajo težave s prepričevanjem faranov, naj sprejmejo migrante. Tudi Salvini je katoličan in naj bi redno obiskoval maše.
""Imamo ljudi, ki želijo blagoslov Cerkve, procesije in verske obrede, vsakič, ko papež Frančišek spomni na migrante ali revne, pa ne poskušajo več,"" je dejal Formenton. ""Obstaja zla sila rasizma, in Salvini je pripomogel k temu. Bil je pravi čarovnik v vzbujanju sovraštva in manipuliranju z jezo. Ljudje vseh starosti so postali rasisti zaradi ozračja, v katerem živimo"".
Salvini je že prepovedal vplutje ladij nevladnih organizacij z rešenimi prebežniki na krovu v italijanska pristanišča, zdaj pa želi storiti enako še za ladje tujih mornaric. ""Ladje mednarodnih misij [...] ne bi smele vse pripluti v Italijo. Nekatere da, ne pa vse,"" je dejal v intervjuju za italijanski časnik La Verita. Kot je pojasnil, je imel med drugim v mislih operacijo EU-ja Navfor Med Sophia, ki jo koordinira evropska agencija za zunanje meje Frontex.
Podobno kot Salvini se je sicer odzval tudi vodja koalicijskega Gibanja petih zvezd Luigi di Maio. ""Ladje evropskih misij morajo migrante voziti v vsa evropska pristanišča, ne samo v italijanska,"" je dejal za italijanski Radio 1.
Medtem so viri v obrambnem ministrstvu, ki jih navaja italijanska tiskovna agencija Ansa, v nedeljo poudarili, da je odločanje glede misij EU-ja v pristojnosti obrambnega in zunanjega ministrstva.
Plovila tujih mornaric, ki sodelujejo v reševalnih operacijah EU-ja ali zveze Nato, veliko prebežnikov prepeljejo v italijanska pristanišča. V nedeljo je tako irska ladja Samuel Beckett na Sicilijo prepeljala 106 ljudi.
Tudi Salvini nagovarja katoličaneNekaj dni po tem, ko je milanski nadškof Mario Delpini pozval k več človečnosti med kristjani, je Salvini na rednem letnem srečanju Lige v Pontidi v Lombardiji prejšnjo nedeljo obljubil, da bo vzpostavil vseevropsko zavezništvo proti ""množičnemu priseljevanju"". V dneh po Salvinijevem govoru je v Sredozemskem morju umrlo več kot 200 prebežnikov.
Med nagovorom več tisoč podpornikov je Salvini držal rožni venec, njegovo uporabo verskih podob in predmetov pa je duhovnik Cosimo Scordato v Palermu primerjal z ravnanjem mafijcev. ""Držati rožni venec pred tisočimi podpornikov me spominja na mafijske šefe, ki držijo biblijo,"" je dejal Scordato, ki je bil žrtev mafijskega ustrahovanja.
Prejšnji konec tedna je eden najbolj priljubljenih duhovnikov v Italiji Luigi Ciotti organiziral protest in pozval ljudi, naj nosijo rdeče majice. Rdečo majico je imela namreč na sebi triletni Ajlan Kurdi, ko je njegovo truplo morje naplavilo na turško obalo leta 2015.
""Rdeča pomeni tudi stop,"" je dejal. ""In zdaj se moramo ustaviti in razmisliti ter zazreti vase. Moramo preizprašati svoja srca in vest: Kaj postajamo?""
Pred dnevi je duhovnik Alex Zanotelli novinarje pozval, naj poročajo več o tragedijah v Afriki in med Italijani širijo zavedanje o težavah migrantov, ki jih številni v Italiji označujejo za ""parazite"" in ""vsiljivce"". ""Če Italijani ne vedo, kaj se dogaja v Afriki, ne morejo razumeti, zakaj toliko ljudi beži iz svojih dežel in tvega svoje življenje,"" je dejal."
http://www.rtvslo.si/slovenija/mnz-slovenija-ucinkovito-varuje-schengensko-mejo/460197,prebežnik,258,"
					8. julij 2018 ob 18:13
					Ljubljana - MMC RTV SLO, STA","
G. C.
",MNZ: Slovenija učinkovito varuje schengensko mejo,"V odzivu na poziv bavarskega notranjega ministra Joachima Herrmanna glede posredovanja Frontexa v Sloveniji so na MNZ-ju poudarili, da Slovenija učinkovito varuje zunanjo schengensko mejo Evropske unije s pomočjo pripadnikov Slovenske vojske, z začasnimi tehničnimi ovirami in drugimi ukrepi.
Herrmann je v pogovoru za nedeljsko izdajo nemškega časopisa Frankfurter Allgemeine Zeitung zahteval posredovanje evropske agencije za zunanje meje Frontex na meji med Slovenijo in Hrvaško, češ da bi tako lažje zaustavili pretok prebežnikov iz Češke na Bavarsko.
Z MNZ-ja so sporočili, da učinkovito varovanje zunanje schengenske meje potrjujejo tudi statistični podatki, saj je število vračanj avstrijskih varnostnih organov zanemarljivo. V prvi polovici letošnjega leta so vrnili zgolj 13 ljudi. Poleg tega imajo na MNZ-ju in pri policiji pripravljene ustrezne načrte za ukrepanje in obvladovanje razmer na terenu.
Predpogoja za polno delovanje konceptov EU-ja, vključno s schengenom, sta ustrezna politika EU-ja pri upravljanju njenih zunanjih meja in njihova učinkovita zaščita. Potreba po takšnem pristopu izhaja navsezadnje iz evropskega prava in koncepta zaustavljanja migracij na zunanjih mejah EU-ja, čemur ves čas sledi tudi Slovenija, ko zagovarja stališče, da je treba nezakonite migracije ustavljati na zunanjih mejah EU-ja, so še dodali na MNZ-ju.
Ob tem so opozorili, da Frontex v skladu s svojim primarnim mandatom spada najprej na zunanje meje EU-ja, kjer je treba zagotavljati kakovosten in učinkovit nadzor in državam na zunanjih mejah EU-ja nuditi ustrezno pomoč, če jo potrebujejo. To pa seveda ne pomeni, da Slovenija ne varuje zunanje schengenske meje, ki v konkretnem primeru ni hkrati zunanja meja EU-ja, čez katero prebežniki sploh vstopajo na skupno ozemlje EU-ja."
http://www.rtvslo.si/evropska-unija/eu-zeli-begunske-centre-na-severu-afrike-kjer-to-moznost-vecinoma-zavracajo/460181,prebežnik,719,"
					8. julij 2018 ob 14:56
					Ljubljana - MMC RTV SLO, STA","
B. V.
","EU želi begunske centre na severu Afrike, kjer to možnost večinoma zavračajo","Medtem ko Evropska unija razmišlja o vzpostavitvi begunskih centrov oziroma centrov za pridržanje prebežnikov v državah Severne Afrike, tam to idejo praviloma zavračajo.
Glede gradnje begunskih centrov za zdaj omenjajo predvsem Maroko, Libijo, Tunizijo, Alžirijo, Egipt in Niger. Omenjalo se je tudi Albanijo, a je njen premier Edi Rama konec junija to možnost kategorično zavrnil. Kot je dejal, pomenijo takšni centri ""odlaganje obupanih ljudi kot toksične odpadke, ki jih nihče ne želi"".
Tudi Maroko je že dal vedeti, da ne želi nobenih sprejemnih centrov za begunce. Zunanji minister te kraljevine Naser Bourita je dejal, da Evropejci z idejo o begunskih centrih poenostavljajo ter da gre za ""kontraproduktivne ukrepe"". Maroko in EU sta sicer že decembra lani sklenila dogovor o migracijah, ki predvideva, da bi Maroko v štirih letih dobil 35 milijonov evrov za preprečitev, da prebežniki preko njegovega ozemlja potujejo proti Evropi.
Iz vladnih krogov so zdaj sporočili, da bo Maroko tovrstni dogovor podpisal šele, ko bodo okoliščine primerne, na strani EU-ja pa naj bi bilo, da ustvari tovrstne okoliščine.
Libija kategorično protiV Libiji, kjer vlada kaotično stanje vse od rušenja režima dolgoletnega voditelja Moamerja Gadafija leta 2011 s podporo in vojaškim posredovanjem zahodnih držav, ima mednarodno priznana vlada v Tripoliju pod nadzorom le dele države. Libija je sicer glavna tranzitna država za prebežnike na njihovi poti v Evropo.
Predvsem jug države imajo pod nadzorom regionalni vojaški voditelji. Nemško zunanje ministrstvo ocenjuje, da so razmere v libijskih begunskih taboriščih podobne koncentracijskim taboriščem, vključno z usmrtitvami in posilstvi.
Libijska vlada je prejšnji teden jasno sporočila, da na lastnem ozemlju ob nobenih pogojih ne bo dovolila centrov za prebežnike. Tako se je novi italijanski skrajno desni notranji minister Matteo Salvini, ki zagovarja gradnjo begunskih centrov na afriških tleh, se je iz Tripolija, kjer je bil na svojem prvem obisku v tujini po prevzemu ministrskega položaja, v Rim vrnil praznih rok, brez tega, da bi Libija podprla njegovo idejo.
Tunizija naj bi morda privolila v dogovorEU razmišlja tudi o zadrževanju prosilcev za azil v Tuniziji, ki velja za politično relativno stabilno severnoafriško državo. Tik pred nedavnim vrhom EU-ja je tunizijski zunanji minister Kemajes Džinaui oznanil nasprotovanje Tunizije. Kot je dejal, njegova država ni odgovorna za množični prihod prebežnikov v južno Evropo.
Tunizija tudi ni tranzitna država, saj več kot 6.000 beguncev iz Tunizije, ki jih je registrirala italijanska vlada, prihaja prav iz te države. Tunizijski borec za človekove pravice Abderuf Ajadi si predstavlja, da bi njegova država ob določenih pogojih lahko privolila v sodelovanje z EU-jem. ""V luči gospodarskih težav tunizijske oblasti niso v najboljšem izhodiščnem položaju. Lahko bi privolile v kakšen dogovor, saj potrebujejo kredite,"" je za Deutsche Welle ocenil Ajadi.
Alžirija zagovarja vrnitev prebežnikovTudi alžirska vlada zavrača sprejemne centre na svojem ozemlju. Alžirski premier Ahmed Oujahja zagovarja, da bi morali begunce vračati v njihove domovine. Alžirija sicer tranzitnim beguncem pogosto zavrne vstop v državo, številne ljudi z juga Afrike, ki kljub temu pridejo v državo, pa pogosto zajamejo in jih s tovornjaki odpeljejo na jug Alžirije, kjer jih prisilijo, da se prek puščave brez hrane, vode in mobilnih telefonov podajo proti Nigru.
V aprilu naj bi bilo takih ljudi skoraj 3.000, od začetka letošnjega leta več kot 11.000. Mednarodne humanitarne organizacije zato zdaj na meji med Alžirijo in Nigrom pospešeno iščejo zavrnjene prebežnike, ki tavajo po puščavi, da bi jih odpeljale na varno.
Egipt: Problem sta lakota in brezposelnostSprejemne centre za begunce zavrača tudi vlada v Egiptu. Zunanji minister Samih Šukri je že decembra lani poudaril, da so jedro problema lakota, brezposelnost in nestabilnost regije. Izpostavil je tudi pomanjkanje zakonitih možnosti za migracije.
Niger ima en pogojZa EU bi bili begunski centri v Nigru smiselni, ker ta puščavska država velja za pomembno tranzitno državo za afriške prebežnike na poti v Evropo. Poleg tega je v Nigru še veliko tistih, ki so se vrnili ali so jih izgnale druge države. V državi je trenutno že šest centrov za več sto ljudi, ki jih financira EU, z njimi pa upravljata Visoki komisariat Združenih narodov za begunce (UNHCR) in Mednarodna organizacija za migracije (IOM).
Kot je po poročanju francoske tiskovne agencije AFP zatrdil predsednik države Mahamadu Isufu, bo država še naprej sprejemala prebežnike, saj je v tradiciji države, da pomaga pomoči potrebnim, a je ključnega pomena, da ti ljudje v Nigru ne ostanejo dolgo. ""To je edini pogoj, ki ga imamo,"" je dodal."
http://www.rtvslo.si/svet/v-evropo-manj-prebeznikov-a-jih-vec-umre-v-sredozemlju/460079,prebežnik,618,"
					6. julij 2018 ob 19:07
					Rim - MMC RTV SLO, STA","
K. S.
","V Evropo manj prebežnikov, a jih več umre v Sredozemlju","Število prebežnikov in beguncev, ki prek Sredozemskega morja dosežejo Evropo, se je drastično zmanjšalo, vendar je na tej nevarni poti močno naraslo število smrtnih žrtev, so sporočili Združeni narodi.
V prvi polovici letošnjega leta je v Evropo prek Sredozemskega morja prišlo več kot 46.000 prebežnikov, kar je petkrat manj kot v enakem obdobju leta 2016.
Do julija je po podatkih Mednarodne organizacije za migracije (IOM) samo v Italijo in Malto prišlo manj kot 17.000 ljudi, medtem ko je v enakem obdobju lani državi prek morja doseglo več kot 85.000 prebežnikov.
Čeprav je število prihodov prebežnikov prek Sredozemlja v Evropo upadlo, je na tej poti močno naraslo število smrtnih žrtev. V prvi polovici letošnjega leta je namreč po podatkih IOM-a med prečkanjem Sredozemskega morja umrlo več kot 1.400 ljudi, večina izmed njih na še posebej nevarni osrednji sredozemski poti, prek katere prebežniki poskušajo doseči Italijo in Malto.
V prvi polovici je tako na vsakih 20 prebežnikov, ki so poskušali doseči Evropo, eden izmed njih umrl, medtem ko je v enakem obdobju lani od 39 pribežnikov umrl en človek. Najbolj črn mesec letošnjega leta je bil junij, ko je na poti prek Sredozemskega morja umrla osmina prebežnikov.
""To kaže, da so ljudje prisiljeni v obupne in nevarne poti,"" je povedal tiskovni predstavnik Visokega komisariata Združenih narodov za begunce (UNHCR) Charlie Yaxley in ob tem pozval k okrepitvi iskalnih in reševalnih zmogljivosti.
Opozorila pred zlorabamiZN je tudi znova opozoril na nevarnosti in zlorabe, s katerimi se spoprijemajo prebežniki v Libiji. Kot je povedal predstavnih UNHCR-a v Libiji Roberto Mignone, prebežnike, ki jih Libija prestreže na morju, sicer prepeljejo v uradne centre v Libiji, a so ti močno prenatrpani, kar povzroča številne zdravstvene in higienske težave.
ZN je poleg tega v teh centrih zaznal že več domnevnih primerov zlorab.
Prebežniki so v Libiji tudi pogosto žrtve tihotapcev z ljudmi. Ti jih namreč pred potjo v Evropo pogosto nastanijo v skrivnih centrih pod zemljo ali v zapuščenih skladiščih, kjer so podvrženi vsem mogočim oblikam zlorab, od mučenja in posilstev do umorov.
""Libijska obalna straža sicer glede na razpoložljiva sredstva dela vse, kar je v njeni moči, a bo sama težko rešila slehernega begunca,"" meni Mignone. Ob tem je še poudaril, da so zasebne dobrodelne organizacije, ki sta jih Italija in Malta prepovedali, igrale in še igrajo ključno vlogo pri reševanju človeških življenj.
Salvini za begunske centre v LibijiMignone je s tem odgovoril na komentarje italijanskega notranjega ministra Mattea Salvinija, ki je pretekli teden v libijski prestolnici Tripolis obiskal še nedelujoč klimatiziran in polno opremljen tranzitni begunski center.
Tam je namreč zavrnil kritike, da so vrnjeni prebežniki v Libiji žrtve zlorab, rekoč, da so te obtožbe ""lažne in retorične"".
Salvini je med obiskom predlagal tudi ustanovitev begunskih centrov na južni meji države, kar pa je Libija zavrnila, saj da je to v nasprotju z libijsko zakonodajo.
Papež Frančišek
Bog obsoja ""brezplodno hinavščino tistih, ki si ne želijo umazati rok"" in zavračajo ""tiste, ki imajo, tako kot mi, pravico do varnosti in dostojnih pogojev za bivanje"". Hinavščina po njegovih besedah gradi zidove, tako resnične kot virtualne, in ne mostov. ""Edina razumna odgovora pri spoprijemanju z migracijami sta solidarnost in usmiljenje,"" je poudaril. Prebežnikom je papež dejal, naj nadaljujejo po poti vključevanja v družbo, pri čemer naj spoštujejo kulturo in zakone držav, ki so jih sprejele.
V zadnjih tednih sta Italija in Malta ladjam nevladnih migracij z rešenimi prebežniki preprečevali vstop v svoja pristanišča, zaradi česar so nekatere več dni obtičale sredi Sredozemskega morja. Iz Vatikana so ta teden sporočili, da želijo s posebno mašo zaznamovati peto obletnico papeževega obiska na italijanskem otoku Lampedusa, kamor prihajajo številni prebežniki. To je bilo prvo uradno potovanje papeža Frančiška, ki se v svojih izjavah pogosto zavzema za pravice prebežnikov."
http://www.rtvslo.si/evropska-unija/avstrija-se-zanasa-da-bo-nemcija-vracala-prebeznike-v-grcijo-in-italijo/460060,prebežnik,551,"
					6. julij 2018 ob 16:19,zadnji poseg: 6. julij 2018 ob 16:32
					Dunaj - MMC RTV SLO, STA","
K. S.
","Avstrija se zanaša, da bo Nemčija vračala prebežnike v Grčijo in Italijo","Avstrija se glede vprašanja vračanja prosilcev za azil zanaša na zagotovila nemškega notranjega ministra Horsta Seehoferja, da se bo Nemčija osredotočila na vračanje prosilcev za azil v Grčijo in Italijo.
Seehofer je v četrtek na Dunaju zatrdil, da Avstrija ne bo prevzemala odgovornosti za prosilce za azil, za katere ni odgovorna.
Nemška koalicija je nato v četrtek zvečer dosegla dogovor, ki še vedno dopušča možnost vračanja prosilcev za azil v Avstrijo, čeprav so po veljavnih pravilih zanje odgovorne druge države.
Avstrijski kancler Sebastian Kurz pravi, da se je Nemčija v prizadevanjih za zajezitev sekundarnih migracij očitno odločila za nacionalne ukrepe, da to jemljejo na znanje in da je dobrodošlo, da se v Berlinu lotevajo tega problema, na katerega Dunaj že dolgo opozarja.
Hkrati je izpostavil, da verjamejo Seehoferju, ki je tudi za medije jasno povedal, da Nemčija v Avstrijo ne bo vrnila nobenega prosilca za azil, za katerega ta ni odgovorna.
Taktična politika SeehoferjaKurz in Seehofer sta tudi poudarila, da želita njuni državi v sodelovanju z Italijo zapreti sredozemsko migracijsko pot, o čemer bodo prihodnji teden v Innsbrucku razpravljali notranji ministri Nemčije, Avstrije in Italije. Seehofer je sicer izpostavil tudi, da se je treba z Grčijo in Italijo o vračanju prosilcev za azil še dogovoriti. Opozoril je še, da bo, če pogajanja ne bodo uspešna, treba premisliti tudi o drugih ukrepih.
Seehofer, predsednik Krščansko-socialne unije (CSU), bavarske sestre Krščansko-demokratske unije (CDU) Angele Merkel, v prizadevanjih za čim boljši rezultat na jesenskih volitvah na Bavarskem v boju z desno Alternativo za Nemčijo (AfD), ki vodi ostro protimigracijsko politiko, tudi sam zaostruje migracijsko retoriko in maje vlado.
Medtem pa je namestnik vodje nemških socialdemokratov (SPD) Ralf Stegner v pogovoru za televizijo ZDF podvomil, da bo vladi uspelo uresničiti dogovor glede ureditve migracij, saj potrebuje dogovor z Italijo in Avstrijo glede vračanja beguncev. Takega dogovora pa vladi Merklove po njegovi oceni ne bo uspelo doseči.
""Ne more delovati, če so kolegi sami nacionalisti in egoisti, potem si ne želijo nikogar v državi,"" je Stegner dejal o verjetnem nasprotovanju Rima in Dunaja glede dvostranskega dogovora z Nemčijo o vračanju prebežnikov, ki so že registrirani v drugi članici EU-ja.
Nemška politična kriza zaostruje odnose z Avstrijo in nasploh krepi živčnost v uniji, kjer se pred evropskimi volitvami maja prihodnje leto stopnjuje zaskrbljenost, da bo neučinkovitost unije pri reševanju migracijskih problemov okrepila protievropske in avtoritarne sile.
Predlogi za krepitev zaščite mejeEvropska komisija bo sicer septembra predstavila predloge za krepitev zaščite zunanje meje, ki naj bi vključevali kadrovsko ojačanje evropske agencije za meje Frontex na 10.000 pripadnikov straže, je med obiskom na Dunaju napovedal predsednik komisije Jean-Claude Juncker.
Avstrijsko predsedstvo se pri soočanju z migracijskim izzivom odločno osredotoča na krepitev zaščite zunanje meje, pri čemer izpostavlja, da gre pri tem v prvi vrsti za zunanjo schengensko mejo, torej tudi za mejo med Slovenijo in Hrvaško.
Tudi nemška kanclerka Merklova je po koncu vrha EU-ja minuli teden v okviru ukrepov za omejitev sekundarnih migracij govorila o potrebi po krepitvi nadzora na zunanjih mejah, na primer v Sloveniji in Bolgariji, pri čemer bi lahko pomagali Nemčija in Frontex.
Slovenski premier Miro Cerar se je tedaj odzval z besedami, da Slovenija vseskozi zagotavlja učinkovit nadzor schengenske meje in da v tem trenutku ni potrebe po takšnem okrepljenem nadzoru, a da bi v primeru močno povečanih migracij veljalo o takšni možnosti premisliti."
http://www.rtvslo.si/slovenija/pahor-pricakujemo-da-se-bo-avstrija-odrekla-ukrepom/459977,prebežnik,652,"
					5. julij 2018 ob 17:17
					Brda - MMC RTV SLO, STA","
Al. Ma.
","Pahor: Pričakujemo, da se bo Avstrija odrekla ukrepom","Predsedniki Slovenije, Avstrije in Hrvaške so na srečanju v Goriških brdih spregovorili o vrsti vprašanj, vključno s predsedovanjem Avstrije Svetu EU-ja, prihodnostjo EU-ja in migracijami.
Kot je poudaril slovenski predsednik Borut Pahor, vse tri države podpirajo prioritete avstrijskega predsedovanja in ostajajo močne privrženke EU-ja. Tovrstna srečanja so zelo pomembna, saj so zgradili takšno mero zaupanja, da lahko o vseh vprašanjih, tudi tistih, o katerih se ne strinjajo, odprto razpravljajo. ""To se mi zdi v manj predvidljivem okolju velikega pomena,"" je dodal predsednik.
Avstrijske oblasti naj Slovenijo in Hrvaško vnaprej obvestijo o vprašanjih, ki so pomembna za ti dve državi, in se z njima posvetujejo, je na srečanju pozval Pahor.
Za okrepljen nadzor zunanjih mejVsi trije predsedniki prav tako podpirajo nedavne sklepe vrha EU-ja, da je treba okrepiti nadzor na zunanjih mejah Unije. Pahor pa je ob tem opozoril, da bi lahko imeli kakršni koli enostranski ukrepi glede migracij učinek domin. To bi bilo po njegovih besedah nevarno tako za EU kot tudi za krhanje zaupanja med državami, ki bi same začele iskati rešitve za težave, ki jih ne zmorejo rešiti same.
Ob tem je poudaril, da Slovenija dobro nadzoruje zunanjo schengensko mejo, zato ne vidi razloga, da bi Avstrija okrepila nadzor na skupni meji. ""Slovenija kot sosednja država (...) utemeljeno pričakuje, da se bo Dunaj odrekel ukrepom,"" je dejal.
Kot je dodal, si to želi tudi zato, ker bi bila sicer Slovenija prisiljena v podobne ukrepe, ""ne zato, ker ne nadzoruje svoje meje, ampak zato, ker mora poslati jasno sporočilo, da ne namerava postati žep za prebežnike"".
Proti učinku dominPomen schengenskega območja in varovanja zunanjih meja je poudaril tudi avstrijski predsednik Alexander van der Bellen, ki upa ""da se ne bo zgodil učinek domin, saj menim, da bi bil neizbežen, če bi v eni ali drugi članici ubrali zelo restriktivno linijo"".
Da tudi Hrvaška dobro varuje svoje meje, pa je poudarila hrvaška predsednica Kolinda Grabar-Kitarović, ob tem pa izrazila prepričanje, da se bo nadzor še izboljšal s približevanjem Hrvaške schengenu.
Dodala je, da Evropa ne sme pustiti državam, ki se spopadajo z večjim migracijskim pritiskom, da bi ostale same, in kot primer navedla zadnji migrantski val v Makedoniji pred tremi leti.
Vsi trije predsedniki so ob tem poudarili pomen približevanja držav Zahodnega Balkana evroatlantskim povezavam, saj bi sicer lahko, kot je dejal van der Bellen, nastal vakuum, ki bi ga zapolnili drugi, ne pa EU, kar ne bi bilo dobro.
Zadovoljstvo z makedonsko rešitvijoPozdravili so tudi makedonsko-grški dogovor o imenu nekdanje jugoslovanske republike, ki bo Makedoniji omogočil napredovanje na poti proti EU-ju, hkrati pa opozorili na Bosno in Hercegovino kot državo, ki jo je treba posebej opazovati in ji pomagati na evropski poti.
Sicer pa so razpravljali še o vrsti drugih evropskih in mednarodnih vprašanj, vključno s pogajanji o brexitu, digitalizacijo EU-ja, večletnim finančnim okvirom Unije in razvoju odnosov med EU in ZDA.
Arbitraža na tapetiPredsedniki pa se niso izognili niti dvostranskim odnosom, pri čemer je prednjačila arbitraža. Slovenija in Hrvaška ostajata vsaka na svojem bregu, Pahor pa je hrvaško kolegico prosil, naj se potrudi, kolikor je v njeni moči, da se ne bi pojavljali incidenti v Piranskem zalivu.
Ponovil je stališče, da je za Slovenijo spor o meji rešen, da ostaja zgolj vprašanje uresničitve arbitražne odločbe in da je v pogovoru z odhajajočim premierjem Mirom Cerarjem poudaril svoje mnenje, da bi bilo bolje, da bi tožbo proti Hrvaški vložila nova vlada, ki bo imela polna pooblastila.
Grabar-Kitarovićeva pa je dodala, da upa, da bosta državi rešili vprašanje meje, k čemur ju zavezuje tudi skupna evropska prihodnost, in da bo nova slovenska vlada pripravljena sesti za pogajalsko mizo.
Nekaj besed so predsedniki namenili tudi zaznamovanju 100. obletnice konca prve svetovne vojne v letošnjem letu, pri čemer so se pogovarjali o možnosti, da bi jo v drugi polovici leta zaznamovali skupaj.
Zvečer se bodo predsedniki v Slovenski filharmoniji udeležili tudi koncerta Mladinskega simfoničnega orkestra dežele Štajerske ob začetku avstrijskega predsedovanja Svetu Evropske unije."
http://www.rtvslo.si/svet/evropa/kurz-nadzor-na-meji-je-zal-potreben-nemska-koalicija-dosegla-sporazum/459946,prebežnik,890,"
					5. julij 2018 ob 14:20,zadnji poseg: 5. julij 2018 ob 23:18
					Dunaj - MMC RTV SLO, STA","
K. Št., B. V.
",Kurz: Nadzor na meji je žal potreben; nemška koalicija dosegla sporazum,"Na slovenske kritike Avstriji, da je nadzor na meji neutemeljen, saj tako rekoč ni nezakonitih prehodov meje, se je avstrijski premier Sebastian Kurz odzval z besedami, da je ta ""žal potreben"". Angela Merkel medtem opozarja, da gre za ljudi, Viktor Orban pa vztraja pri zapiranju meja za prebežnike.
Sebastian Kurz ob tem ponavlja znano avstrijsko stališče, da bo mogoče nadzor na notranjih mejah odpraviti šele, ko bo zagotovljen ustrezen nadzor na zunanjih mejah. Konkretnih razlogov za ohranjanje nadzora na tej notranji schengenski meji ni navedel.
Na vprašanje, kakšni konkretno so načrti glede krepitve zunanje meje in ali gre za zunanjo schengensko mejo ali zunanjo mejo EU-ja, avstrijski kancler odgovarja, da krepitev zunanje meje pomeni več kadrov v evropski agenciji za meje Frontex in da je treba nadzor povečati tako na schengenski meji kot na meji EU-ja, zlasti v Sredozemlju.
Frontex na mejah že leta 2020?Ob tem sicer ni prepričan, ali se vse članice strinjajo glede krepitve mandata agencije, so pa skoraj vse pripravljene investirati več. Ob tem avstrijski kancler poudarja cilj, da bi predvideno kadrovsko krepitev Frontexa na 10.000 pripadnikov mejne in obalne straže uresničili že do leta 2020 namesto do leta 2027.
Okrepitev nadzora zunanjih mej podpira tudi Angela MerkelNemška kanclerka Angela Merkel je po koncu vrha EU-ja prejšnji petek v okviru ukrepov za omejitev drugotnega preseljevanja govorila o potrebi po krepitvi nadzora na zunanjih mejah, na primer v Sloveniji in Bolgariji, pri čemer bi lahko pomagali Nemčija in evropska agencija za meje Frontex. Slovenski premier Miro Cerar se je tedaj na predlog nemške kanclerke odzval z besedami, da Slovenija vseskozi zagotavlja učinkovit nadzor schengenske meje in da v tem trenutku ni potrebe po takšnem okrepljenem nadzoru, a da bi ob močno povečanem preseljevanju o takšni možnosti veljalo premisliti.
Avstrija (še vedno) proti kvotamV povezavi s spornimi begunskimi kvotami, ki ovirajo dogovor o azilni reformi, je avstrijski kancler danes dejal, da so v Avstriji ves čas dvomili o obveznem premeščanju beguncev med članicami, saj da to nikdar ni bila soglasna odločitev. Avstrija sicer za zdaj noče jasno razglasiti konec koncepta spornih begunskih kvot, a že nekaj časa se nakazuje možnost, da bi ta lahko bil odpravljen med avstrijskim predsedovanjem.
Kurz je danes na Dunaju komentiral tudi avstrijsko-dansko zamisel o centrih za zavrnjene prosilce za azil zunaj EU-ja. Poudaril je, da ta ni povezana z avstrijskim predsedovanjem in da ni evropski projekt, temveč gre za sodelovanje v manjši skupini držav.
Avstrija, Nemčija, Italija za preprečitev prihoda prebežnikovKurz se je na Dunaju sestal z nemškim notranjim ministrom Horstom Seehoferjem in dejal, da želita Avstrija in Nemčija v sodelovanju z Italijo preprečiti prihod prebežnikov po sredozemski poti. V okviru teh prizadevanj se bodo prihodnji teden v Innsbrucku sestali notranji ministri Nemčije, Avstrije in Italije.
Seehofer pa je dejal, da se bo Nemčija osredotočila na to, da se prebežnike, ki so že bili popisani v Grčiji in Italiji, ki so tam že zaprosili za azil, a se pojavijo na meji z Nemčijo, najprej napoti v tranzitne centre ter nato vrne v Italijo in Grčijo. Avstrija tako po njegovih besedah ne bo odgovorna za prosilce za azil, za katere so odgovorne druge države.
Merkel: Ne pozabimo, da gre za ljudiNemška kanclerka se je medtem v Berlinu sestala z madžarskim kolegom Viktorjem Orbanom, ostrim nasprotnikom sprejemanja beguncev. Državi ostajata na nasprotnih bregovih na področju odnosa do prebežnikov in odgovornosti, ki jih ima Evropa do prosilcev za azil. Tudi skupna tiskovna konferenca je bila napeta in polna odkritih nestrinjanj.
""Nikoli ne smemo pozabiti, da gre za ljudi. Gre za ljudi, ki prihajajo k nam, to pa je povezano z osnovnim sporočilom Evrope: človečnostjo,"" je dejala Angela Merkel. ""Menim, da je duša Evrope človečnost,"" je dejala in dodala, da se Evropa ""ne more kar tako distancirati od potreb in trpljenja"".
Orban na drugi strani vztraja, da je najboljši način, da Evopa pokaže človečnost, odstranitev spodbud za begunce, da prihajajo. ""Če pomoč, ki jo Evropa ponuja migrantom, napelje ljudi v Afriki in Aziji k sklepu, da lahko pridejo, potem bodo prišli,"" je dejal. ""Moramo biti humani brez ustvarjanja dejavnika privlačnosti in edini način, ki ga poznamo, da to naredimo, je da zapremo meje in pomagamo tistim državam, ne pa da spuščamo noter ljudi, ki prinašajo težave,"" je dejal madžarski premier.
Slovenska vlada sprejela kontingentni načrtSlovenska vlada je medtem sprejela načrt za zagotovitev nastanitve in oskrbe v primeru povečanja števila prosilcev za mednarodno zaščito ter izvajanja postopkov mednarodne zaščite. Vlada sporoča, da trenutne razmere in predvidevanja o priseljevanju zahtevajo učinkovito pripravo na morebitno povečanje števila prosilcev za azil.
Vlada tako načrtuje dejavnosti za primer nenadnega ali postopnega povečanja števila prosilcev za mednarodno zaščito. Načrt naj bi celostno pokrival ukrepe, ki jih Slovenija izvaja na področju mednarodne zaščite. V načrtu so dogovorjeni poteki in cilji, opredeljeni vsi potrebni ukrepi in organi ter vzpostavljeni sistemi mogočega odzivanja na novonastale izredne razmere.
Tako se po potrebi predvideva povečanje stroškov za dodatne kadre, gmotna in druga sredstva. Ukrepi in udeležba posameznih organov pa so opredeljeni glede na različen obseg povečanja števila prosilcev.
Predvideno je, da oskrba in nastanitev prosilcev za mednarodno zaščito poteka v dveh korakih, in sicer od 420 do 750 prosilcev in nad 750 prosilcev. Izvajanje postopkov mednarodne zaščite pa je predvideno v treh korakih glede na število prošenj: od 100 do 150 prošenj, od 150 do 250 prošenj in od 250 do 400 prošenj na mesec v treh zaporednih mesecih."
http://www.rtvslo.si/zabava/moda/foto-melania-dan-neodvisnosti-proslavila-v-domoljubni-obleki-za-4-000-dolarjev/459932,prebežnik,305,"
					5. julij 2018 ob 14:03
					Washington - MMC RTV SLO","
K. S.
",Foto: Melania dan neodvisnosti proslavila v domoljubni obleki za 4.000 dolarjev,"Prvi par ZDA sta ameriški dan neodvisnosti proslavila s tradicionalnim piknikom v Beli hiši, opazovalcem pa ni ušlo, da je bila Melania Trump tokrat precej bolj ljubeča do soproga kot običajno.
48-letna nekdanja manekenka se je z 72-letnim predsednikom ZDA Donaldom Trumpom z roko v roki sprehodila do zelenice pred Belo hišo, za to priložnost pa se je odela v domoljubne barve Ralpha Laurena.
Dolga modro-bela obleka z drobnim karom stane 2.800 dolarjev, velika rdeča usnjena pentlja modne hiše Alexander McQueen 536 dolarjev, rdeče balerinke Christiana Laboutina pa 590 dolarjev.
Par je zbrane, vojaške veterane z njihovimi družinami, ob koncu večera, pred ognjemetom, nagovoril z balkona Bele hiše, Melania pa je bila ves večer izredno dobre volje in nasmejana, kar se pri njej ne zgodi vedno.
Tako je splet poln gifov njene pomračitve pogleda, ko ji Trump obrne hrbet, in umikov roke, ko jo skuša soprog prijeti za njo. Redko zgrešiModne izbire prve dame ZDA so sicer skoraj po pravilu deležne velikih pohval, ena redkih izjem je bila njena neposrečena izbira lahkega Zarinega vojaško zelenega plašča za 33 evrov, ki ga je nosila med obiskom centra za pridržanje otroških migrantov v Teksasu.
Čeprav je šlo za cenovno smrtnikom daleč najdostopnejši kos oblačil, kar jih je Melania kdaj nosila, pa je razburil napis na zadnji strani: ""Res mi je vseeno, pa vam?"".
Kritiki so Trumpovo primerjali s francosko kraljico Marijo Antoaneto, ki je za svoje podanike v času tik pred francosko revolucijo izjavila: ""Če nimajo kruha, naj pač jedo potico.""
Je pa res, da naj bi bila prav Melania tista, ki je svojega soproga prejšnji mesec prepričala, da opusti nehumano politiko ločevanja otrok in staršev prebežnikov na mehiško-ameriški meji.
V torek, dan pred praznovanjem dneva neodvisnosti, je Trumpova brez spremstva medijev in nenapovedano obiskala Vojaško bolnišnico Walterja Reeda v Washingtonu, kjer je obiskala ranjene ameriške vojake."
http://www.rtvslo.si/slovenija/sarec-po-pogajanjih-vecjih-nesoglasij-ni-nismo-pa-se-cisto-skupaj/459803,prebežnik,675,"
					4. julij 2018 ob 07:26,zadnji poseg: 4. julij 2018 ob 17:54
					Ljubljana - MMC RTV SLO, STA","
Sa. J., Al. Ma. 
","Šarec po pogajanjih: Večjih nesoglasij ni, nismo pa še čisto skupaj","Predsednik LMŠ-ja Marjan Šarec je po krogu pogajanj o vladni koaliciji zanikal kakšna večja nesoglasja med posameznimi strankami.
Po torku, ko so predsedniki strank LMŠ, SD, SMC, NSi, SAB in DeSUS pregledali programske predloge NSi-ja, so se tokrat lotili predlogov SD-ja, v četrtek pa bo na vrsti SMC. Marjan Šarec je skoraj štiriurni sestanek označil za učinkovit. Kot je pojasnil v izjavi za medije, je bila debata nekoliko daljša, saj meni, da je prav, da vsak pove, kaj misli.
Po njegovih besedah je skupnih imenovalcev med strankami veliko, pri nekaterih točkah pa v podrobnostih niso ""prišli čisto skupaj, ampak zadeva gre v to smer"". Skupnih imenovalcev pa ni želel našteti, saj se mu ne zdi korektno, da bi jih razkril v fazi pogovorov. Zanikal je, da bi bila kakšna večja nesoglasja med SD-jem in NSi-jem, denimo pri davkih in zdravstvu.
Na vprašanje, kaj se bo zgodilo s programom, če se na koncu NSi odloči, da ne pristopi k tej koaliciji oziroma ali bo to pomenilo spremembo programa, pa je dejal le: ""Če greš po neki cesti, pa je zaprta, greš pač po drugi.""
Ocenil je, da je šlo pri izjavah predsednikov SD-ja Dejana Židana in SMC-ja Mira Cerarja o dveletni koalicijski pogodbi za nesporazum, saj da je Židan rekel le, da je treba priti vsaj do projektov za dve leti, zagotovo pa ni mislil, da je to cilj. Cerar je namreč pred srečanjem izrazil skrb, saj po njegovem mnenju projektna vlada, oblikovana zgolj za dve leti, ne bi bila zagotovilo politične stabilnosti.
Tudi tokrat je zatrdil, da o kadrovskem razrezu vladnih resorjev še niso govorili. Ponovil je svoje pričakovanje, da tisti, ki so najbolj izrazito poudarjali določena področja, potem te resorje tudi prevzamejo. ""Mi bomo vzeli tiste resorje, s katerimi mislimo, da bomo lahko vodili vlado,"" je dejal o ambicijah LMŠ-ja.
Kaj je v osnutku pogodbeKoalicijski dokument po Šarčevih besedah nastaja sproti, vanj vključujejo pripombe posameznih strank. To, da je v torek v javnost pricurljala še ena različica tega dokumenta, Šarec ocenjuje kot ""neko neresnost pri tistem, ki tak dokument posreduje, ker če piše zaupno, je pač zaupno"". Spletni portal Siol je v torek med drugim zapisal, da naj bi različica osnutka koalicijske pogodbe, o kateri so govorili v torek, med drugim vsebovala dogovor o prodaji 50 odstotkov NLB-ja do konca leta, namero o vložitvi tožbe zoper Hrvaško, zavezo o nadaljevanju pogajanj s sindikati javnega sektorja in sledenje ukrepom, ki bodo glede prebežnikov sprejeti na ravni EU-ja.
Ko bo na mizi končna različica dokumenta, bodo o njem odločali pristojni organi strank in potem bo jasno, ali ima zadostno podporo. ""Dokler nimamo 46 podpisov oziroma več, ne moremo trditi, da to podporo imamo,"" je dejal.
Če zagotovila potrebne večine v DZ-ju ne bo imel, na glasovanje o svojem mandatarstvu ne bo šel, je zatrdil. Na vprašanje, do kdaj bi to lahko postalo jasno, je odgovoril: ""Če bi imel te sposobnosti, potem se ne bi ukvarjal s politiko, ampak bi napovedoval prihodnost."" Petka, ko bo predsednik republike Borut Pahor opravil drugi krog posvetovanj z nekaterimi poslanskimi skupinami, po katerem naj bi se odločil o predlogu kandidata za mandatarja, pa ne vidi kot nekega usodnega dneva.
Tudi če bo Pahor v prihodnjih dneh za mandatarja predlagal predsednika SDS-a Janeza Janšo, po Šarčevem mnenju to za njihova usklajevanja ne pomeni nič posebnega. ""Mi smo že povedali, da ima Janez Janša vso pravico dobiti mandat, je relativni zmagovalec volitev in verjetno mu bo predsednik republike tudi dal ta mandat, če bomo mi povedali, da 46 glasov nimamo. In v tem ne vidimo nobene težave,"" je dejal.
Kaj pravijo drugi predsednikiPredsednik SD-ja Dejan Židan je po torkovih pogovorih povedal, da bi lahko oblikovali projektno vlado zgolj za dve leti. S tem se ne strinja Cerar, ki je pred tokratnimi pogajanji povedal, da se mu zdi oblikovanje takšne vlade premalo, saj takšna vlada po njegovih besedah ne more biti zagotovilo politične stabilnosti. Razume, da morajo imeti opredeljene glavne projekte, si pa želi vlade, ki bo imela stabilnost in bo to zagotavljala štiri leta. Ne nazadnje bo Slovenija kmalu predsedovala EU-ju, je spomnil."
http://www.rtvslo.si/evropska-unija/kurz-prioriteta-predsedovanja-eu-ja-bo-boj-proti-nezakonitemu-priseljevanju/459768,prebežnik,503,"
					3. julij 2018 ob 15:58
					Strasbourg - MMC RTV SLO, STA","
B. V.
",Kurz: Prioriteta predsedovanja EU-ja bo boj proti nezakonitemu priseljevanju,"V predstavitvi prioritet avstrijskega predsedovanja EU-ju v Evropskem parlamentu v Strasbourgu je avstrijski kancler Sebastian Kurz poudaril, bo njihova prioriteta boj proti nezakonitemu priseljevanju.
Kurz je dejal, da je množičen prihod prebežnikov v zadnjih letih povzročil veliko negotovost med ljudmi v Evropi in omajal njihovo zaupanje v ""sposobnosti zagotavljanja zaščite"". Zato morata biti ""naša najvišja prioriteta"" varnost v Evropi in zaščita evropskih državljanov, je dejal po poročanju avstrijske tiskovne agencije APA.
Nadzor zunanjih meja Unije je po njegovih besedah temeljni pogoj, ""če želimo ohraniti stoletni projekt schengenskega prostora brez meja"". Pri tem je poudaril tudi sodelovanje s severnoafriškimi državami.
Centri za pridržanje prebežnikov kot prava smerNa vrhu EU-ja prejšnji teden v Bruslju je bil dosežen pomemben korak v pravo smer, je še poudaril. ""Odločilno je namreč, kje se izkrcajo v Sredozemskem morju rešeni migranti. Mi moramo odločati, kdo lahko pride v EU in kdo ne,"" je poudaril in izpostavil dogovor o t. i. platformah za izkrcanje prebežnikov oziroma centre za njihovo pridržanje zunaj EU-ja.
Voditelji članic Unije so se dogovorili tudi o krepitvi evropske agencije za varovanje zunanjih meja Frontex, kar bodo po besedah predsednika Evropske komisije Jeana-Clauda Junckerja uresničili že do leta 2020, namesto do leta 2027, kot je bilo sprva predvideno. Frontex bo po novem sestavljalo 10.000 pripadnikov, dobil pa bo tudi dodatna letala, ladje in vozila.
Geslo avstrijskega predsedovanja je ""Evropa, ki varuje"", po besedah Kurza pa se takšna Evropa ne konča na zunanjih mejah EU-ja. Med prioritetami avstrijskega predsedovanja naj bi bila tako tudi stabilnost na t. i. Zahodnem Balkanu. Pozdravil je dogovor o imenu Makedonije, ki sta ga sklenili Skopje in Atene, ter zeleno luč za pristopna pogajanja Unije z Makedonijo in Albanijo.
Kurz je napovedal tudi zavzemanje za digitalizacijo. ""V zadnjih 20 letih smo (na tem področju) malo zaspali,"" je opozoril. Potreben je ""pravi nov začetek"", če želijo biti evropska podjetja še naprej ipomembna na svetovnem trgu, je dodal.
Za spoštljiva pogajanja o proračunuSpregovoril je tudi o pogajanjih o večletnem evropskem proračunu za obdobje 2021–2027, pri čemer je dejal, da se je treba pogajati spoštljivo. Ne sme pa biti članic prvega in drugega razreda, je poudaril. Glede brexita je dejal, da mora Evropa ostati enotna, in se zavzel za urejen izstop Velike Britanije iz EU-ja.
Kurz je bil v razpravi evropskih poslancev in poslank deležen tako podpore kot kritik. Vodja politične skupine Evropske ljudske stranke (EPP) v parlamentu Manfred Weber je dejal, da ima avstrijski kancler polno podporo pri nadzoru zunanjih meja.
Vodja evropskih socialdemokratov (S&D) Udo Bullmann je ob tem opozoril, da ""se na področju migracij že spoprijemamo z evropsko krizo"", kjer vidimo učinek domin in razpad schengena. ""Pred kratkim smo, denimo, na avstrijsko-slovenski meji videli 700 oboroženih pripadnikov varnostnih sil,"" je dodal, pri čemer je mislil na vajo avstrijskih oblasti za ustavitev prebežnikov v Špilju.
Vodja liberalcev (ALDE) Guy Verhofstadt pa je poudaril, da v Evropi ni migrantske krize, ""imamo politično krizo na hrbtih migrantov"". Po njegovih besedah so problem ljudje, kot sta italijanski skrajno desni notranji minister Matteo Salvini in madžarski premier Viktor Orban."
http://www.rtvslo.si/svet/evropa/italija-bo-libiji-za-ustavitev-prebeznikov-podarila-12-ladij/459747,prebežnik,238,"
					3. julij 2018 ob 13:45,zadnji poseg: 3. julij 2018 ob 13:51
					Tripoli - MMC RTV SLO, STA","
K. Št.
",Italija bo Libiji za ustavitev prebežnikov podarila 12 ladij,"Italijanska vlada je potrdila, da bo libijski obalni straži podarila še 12 ladij, s katerimi bodo lahko prestregli prebežnike pri nedovoljenem prečkanju Sredozemskega morja. Italija bo skrbela tudi za vzdrževanje ladij in usposabljanje libijskih sil.
Vlada v Rimu je odločitev o ladjah za Libijo sprejela z dekretom. V tekočem letu bo poskrbela tudi za njihovo vzdrževanje in usposabljanje libijskih sil. Cilj je ""okrepiti operacijske zmožnosti libijskih obalnih oblasti in s tem zagotoviti pravilno upravljanje dinamike migracijskega pojava,""se je glasilo sporočilo italijanske vlade, ki je odločitev sprejela z dekretom.
Italija je Libiji že lani podarila štiri ladje in usposabljala tudi tamkajšnjo obalno stražo. Celotna pomoč Italije Libiji je vredna 2,5 milijona evrov.
Nova italijanska vlada, ki jo sestavljata desna Liga in populistično Gibanje petih zvezd, vodi trdo politiko do nezakonitih migracij. Med drugim ladjam nevladnih organizacij, ki v Sredozemlju rešujejo prebežnike, ne dovoli vplutja v italijanska pristanišča.
Nova nesreča v Sredozemskem morjuSredozemlje je ena glavnih poti za prebežnike, ki se v prenatrpanih napihljivih čolnih odpravijo na nevarno pot čez Sredozemsko morje. Tovrstna potovanja se nemalokrat končajo z brodolomom in smrtjo potnikov. Ravno v nedeljo je ob obali Libije potonil napihljiv čoln, z več kot sto prebežniki, med katerimi jih 63 pogrešajo.
Libijska obalna straža je v ponedeljek na tem območju izvedla še dve reševalni operaciji in njena ladja je zatem poleg 41 v nedeljo rešenih migrantov v Tripolis prepeljala še 235 prebežnikov, vključno s 54 otroki in 29 ženskami."
http://www.rtvslo.si/zabava/iz-sveta-znanih/igralec-ben-stiller-postal-ambasador-dobre-volje/459715,prebežnik,194,"
					3. julij 2018 ob 10:34
					Los Angeles - MMC RTV SLO","
P. B.
",Igralec Ben Stiller postal ambasador dobre volje,"Znanega ameriškega igralca Bena Stillerja je agencija Organizacije združenih narodov za begunce UNHCR imenovala za ambasadorja dobre volje.
Imenovanje sicer prihaja po njegovem potovanju v Gvatemalo, kjer se je igralec, režiser in producent srečal s prebežniki iz Srednje Amerike, ki si bili zaradi nasilja primorani zapustiti svoje domove.
Stiller je dejal, da je počaščen in zelo ponosen, da bo lahko prevzel vlogo ambasadorja dobre volje. ""UNHCR je organizacija, ki neutrudno deluje po vsem svetu in pomaga moškim, ženskam in otrokom, ki bežijo pred vojnami, terorjem in pregonom."" Ob tem je dodal, da so to ljudje, ki so resnično ranljivi in so pretrpeli ogromno. ""Potrebujejo pomoč.""
Igralec je najbolj znan po svojih vlogah v komedijah, kot sta Zoolander in Dodgeball, sicer pa je že več let velik podpornik UNHCR-ja. V tem času se je med drugim srečal s prebežniki v Nemčiji in Jordaniji ter podpiral kampanjo organizacije #sprebežniki.
V izjavi je dodal še, da še nikoli do zdaj ni bilo tehtnejšega razloga ali večje nujnosti za prikaz solidarnosti in pomoči prebežnikom. ""Sicer nisem prepričan, kakšna so bila moja priporočila za ambasadorja dobre volje oziroma kdo je to odobril, a uspelo mi je,"" še poroča CNN."
http://www.rtvslo.si/evropska-unija/nemska-koalicija-brez-sklepov-o-vprasanju-migracij-in-centrov-za-prebeznike/459716,prebežnik,910,"
					3. julij 2018 ob 10:18,zadnji poseg: 3. julij 2018 ob 22:14
					Dunaj,Bruselj - MMC RTV SLO, STA, Reuters","
K. Št., B. V.
",Nemška koalicija brez sklepov o vprašanju migracij in centrov za prebežnike,"Po ponedeljkovem dogovoru CDU-ja in CSU-ja glede vprašanja migracij se je sešla celotna nemška koalicija, torej skupaj s SPD-jem, ki pa o tem vprašanju ni sprejela sklepov. Težava je tudi poimenovanje predvidenih centrov za prebežnike.
Pogovori naj bi se nadaljevali v četrtek zvečer. Predsednica socialdemokratov Andrea Nahles je po srečanju dejala, da so na pogovorih sicer dosegli napredek, a da ostajajo številna vprašanja še odprta.
Krščanskodemokratska unija (CDU) in Krščanskosocialna unija (CSU) sta se v ponedeljek dogovorili o vzpostavitvi t. i. tranzitnih centrov ob nemško-avstrijski meji, iz katerih naj bi prosilce za azil, ki so bili registrirani že v drugih članicah EU-ja, vračali v te države.
Kanclerka Angela Merkel je dogovor ocenila kot dober kompromis, z njim pa je bil ""zelo zadovoljen"" tudi notranji minister Horst Seehofer, ki je pred tem zahteval vračanje prebežnikov in kanclerki grozil z odstopom.
Na koalicijskem vrhu naj bi CDU/CSU skušala v dogovor prepričati SPD, ki nad idejo vzpostavitve teh centrov ni tako navdušen.
Tranzitni centri po tranzitnih conahMed drugim so se socialdemokrati razburili zaradi izraza tranzitni centri, ki je preveč podoben tistemu iz leta 2015, ko so nasprotovali t. i. tranzitnim conam. Zato so med drugim pri SPD-ju na koalicijskem vrhu zahtevali preimenovanje centrov. Kot poroča nemški časnik Die Welt, je konservativna unija dopustila spremembo izraza, med socialdemokrati pa so najbolj naklonjeni izrazu ekspresni centri.
V t. i. tranzitnih centrih bi imeli prosilci za azil sicer minimalen stik z zunanjim svetom, ne bodo smeli delati v Nemčiji ali se učiti nemško.
Dogovor CDU-ja in CSU-ja naj bi predvideval, da bodo deportacije prebežnikov izvajali ob soglasju držav, kamor bi jih izgnali, na primer na podlagi administrativnih dogovorov. Če jim takih dogovorov ne bi uspelo doseči, bodo prebežnike kljub temu deportirali, in sicer v Avstrijo. Avstrija zato že pripravlja posebne ukrepe za nadzor meje.
Vodja CSU-ja Seehofer je poudaril, da ne bodo ""zapirali ljudi"". ""Če bodo v dvomu, se bodo lahko svobodno vrnili v Avstrijo, vendar jih mi ne bomo sprejeli,"" je povedal na dopoldanskem srečanju poslanskih skupin Unije in SPD-ja. Prepričan je, da bodo t. i. tranzitni centri zagotovili učinkovitejše azilne postopke, saj bodo v centrih uslužbenci uradov za azil, ki bodo obravnavali prošnje, pa tudi predstavniki sodnih oblasti, ki bodo obravnavali morebitne pritožbe.
Do zdaj še nobena zvezna dežela ni privolila v vzpostavitev tovrstnega centra na svojem ozemlju. Na Bavarskem, kjer vlada CSU, sicer že stoji takšen center, v katerem je visoka stopnja kriminala, pogosti pa so tudi protesti tam zaprtih ljudi.
Deželna vlada v Baden-Württembergu je medtem zavrnila možnost vzpostavitve takšnega centra. Kot je pojasnil ministrski predsednik dežele Winfried Kretschmann, načrti CDU-ja in CSU-ja nimajo vpliva na njegovo deželo, saj z Avstrijo mejijo le prek Bodenskega jezera.
Del SPD-ja je sicer do dogovora kritičen. ""SPD je izrazil odločno nasprotovanje zaprtim centrom,"" je povedal vodja podmladka te stranke Kevin Kühnert. ""Pri tem je vseeno, ali so v Severni Afriki, na zunanji meji EU-ja ali v Passauu,"" je dodal. Vodja delovne skupine SPD-ja za migracije Aziz Bozkurt pa je povedal, da tranzitni centri niso omenjeni v koalicijski pogodbi.
Avstrija v pripravljenosti""Strinjanje CDU-ja in CSU-ja pomeni, da namerava Nemčija proti prihodu prebežnikov uveljaviti nacionalne ukrepe. Če bo to potrdila celotna vlada, bomo prisiljeni sprejeti ukrepe za preprečitev škode za Avstrijo in njene ljudi,"" so v skupni izjavi zapisali avstrijski kancler Sebastian Kurz, podkancler Heinz-Christian Strache in notranji minister Herbert Kickl. ""Avstrijska vlada je pripravljena sprejeti ukrepe za zaščito naših južnih meja,"" predvsem meje s Slovenijo in Italijo, so navedli in dodali, da pričakujejo hitro razjasnitev nemškega stališča.
""Zgrešena kultura dobrodošlice""Avstrijska vlada ""zagotovo ni pripravljena skleniti dogovorov v škodo Avstriji,"" je dejal Kurz. Vodja avstrijskih skrajno desnih svobodnjakov (FPÖ) Strache je Kurza podprl in tudi sam dejal, da ne bodo podprli ali podpisali nobenega dogovora, ki bi lahko škodoval državi.
Kickl pa je dejal, da Avstrija v prihodnje ne bo več žrtev ""zgrešene kulture dobrodošlice"", ne da bi pri tem omenil nemško kanclerko Angelo Merkel, ki je v zadnjih letih požela številne kritike na račun svoje politike odprtih vrat v času množičnega prihoda prebežnikov v Evropo.
Italija pozdravlja ostrejši nadzorItalijanski notranji minister Matteo Salvini je morebiten ostrejši nadzor ocenil kot pozitivno novico za Rim. Dejal je, da več prebežnikov iz Avstrije nezakonito vstopi v Italijo kot obratno. ""Že z jutrišnjim dnem bi bil pripravljen znova uvesti nadzor na Brennerju (mejnem prehodu z Avstrijo), saj bi imeli mi od tega zgolj koristi,"" je dejal.
Glede avstrijske napovedi je bil bolj kritičen italijanski zunanji minister Enzo Moavero Milanesi. ""Članice EU-ja so v Bruslju sklenile, da je priseljevanje evropska problematika, ki se je moramo lotiti skupaj,"" Milanesija navaja avstrijska tiskovna agencija APA. Po njegovi oceni bi zaprtje Brennerja nasprotovalo temu načelu. ""Kdor bo to odločil, mora prevzeti tudi odgovornost,"" je dodal.
Italijanski premier Giuseppe Conte je medtem presodil, da zaprtje prelaza ne bi vplivalo na politiko italijanske vlade na področju migracij.
""Še nikoli tako malo prebežnikov""Novice iz Avstrije in Nemčije je komentiral tudi župan občine Brenner Franz Kompatscher. Prepričan je, da so trenutne politične razprave o migracijah le razkazovanje mišic. ""Še nikoli nismo imeli tako malo prebežnikov kot zdaj, številke so zelo v mejah,"" je dejal za nemško tiskovno agencijo DPA. Ko gre za migracije, po mnenju župana ni več mogoče govoriti o problemu.
Tudi Kompatscher deli vtis, da trenutno več ljudi pride iz Avstrije v Italijo kot obratno. Sicer pa na meji že zdaj preverijo vsak vlak in vsak tovorni vlak, je dodal župan. Dodatni nadzor tovornjakov in avtomobilov bi po njegovem mnenju povzročil le gospodarsko škodo in zastoje."
http://www.rtvslo.si/evropska-unija/eu-posilja-spaniji-in-grciji-45-6-milijona-evrov-za-prebezniske-centre/459681,prebežnik,345,"
					2. julij 2018 ob 19:02,zadnji poseg: 2. julij 2018 ob 19:14
					Bruselj - MMC RTV SLO, STA","
J. R.
","EU pošilja Španiji in Grčiji 45,6 milijona evrov za prebežniške centre","Evropska komisija je za spopadanje z migracijskimi izzivi Španiji dodelila 25,6 milijona evrov, za pomoč Grčiji pa so 20 milijonov nakazali Visokemu komisariatu Združenih narodov za begunce (UNHCR).
Španija denar dobiva za izboljšanje sprejemnih zmogljivosti na južni obali in v španskih eksklavah na severu Afrike, Ceuti in Melilli. 24,8 milijona sta dobila ministrstvo za zaposlovanje in španski Rdeči križ za zagotavljanje zdravstvene oskrbe, hrane in zatočišča za prihajajoče prebežnike.
Dodatnih 720.000 evrov so dodelili notranjemu ministrstvu, s katerimi naj bi izboljšali kakovost infrastrukture za prebežniki, ki jih bodo v Španijo vrnili iz drugih držav EU-ja.
UNHCR-ju so denar dodelili z namenom izboljšanja sprejemnih razmer v Grčiji, zlasti na otoku Lezbos, kjer so prebežniški centri že tako ali tako prepolni. Tam naj bi zagotovili nove zmogljivosti za prebežnike in ""podprli projekte lokalne skupnosti"".
Komisarka Sveta Evrope za človekove pravice Dunja Mijatović je po obisku Grčije opozorila na slabe pogoje, v katerih tam živijo prebežniki, in poudarila center Moria na otoku Lezbos, kjer je bilo maja po podatkih nevladne organizacije Zdravniki brez meja več kot 7.000 ljudi, pri čemer je prostora samo za 2.500.
Skupno milijarda evropskih sredstevV izjavi za javnost se je Evropska komisija še pohvalila, da so z omenjenimi sredstvi dosegli pomemben mejnik – v okviru nujne pomoči v finančnem obdobju med letoma 2014 in 2020 – v katerem je ""begunska kriza presenetila Evropo"", so skupno podelili že več kot milijardo evrov za pomoč državam članicam, ki se spoprijemajo z največjimi migracijskimi izzivi.
Te države so Italija, Grčija, Bolgarija, Hrvaška, Nemčija, Švedska in Španija.
Evropski komisar za migracije Dimitris Avramopulos je ob tem dejal, da Evropska komisija tako nadaljuje uresničevanje svojih obvez do držav članic pod pritiskom migracijskih izzivov.
V Španijo in Grčijo več prebežnikov kot laniPo podatkih Mednarodne organizacije za migracije (IOM) je v prvi polovici letošnjega leta na evropske obale prispelo dvakrat manj ljudi kot v enakem obdobju lani. Na obale Španije je prispelo 12.155 ljudi, na obale Grčije pa 12.514. Tako Španija kot Grčija sta letos sprejeli več prebežnikov kot lani, ko je v Španijo prišlo 4.161, v Grčijo pa 8.323 ljudi."
http://www.rtvslo.si/svet/evropa/kapitan-ladje-lifeline-izpuscen-iz-pripora-a-mora-ostati-na-malti/459674,prebežnik,317,"
					2. julij 2018 ob 17:47
					Valletta - MMC RTV SLO, STA","
J. R.
","Kapitan ladje Lifeline izpuščen iz pripora, a mora ostati na Malti","Kapitana ladje nemške nevladne organizacije Lifeline, ki v Sredozemskem morju rešuje prebežnike, Claus-Petra Reischa, je sodišče na Malti obtožilo upravljanja neregistrirane ladje.
Kapitan Reisch ima dovoljenje za plovbo v priobalnih vodah v pasu do 30 navtičnih milj od obale, nizozemske oblasti pa so dvakrat potrdile, da ladja ni bila pravilno registrirana, saj je bila registrirana pri nizozemskem jahtnem klubu, poroča nemška tiskovna agencija DPA.
Policija je poudarila, da obtožbe na račun kapitana nikakor niso povezane s tihotapljenjem ljudi. Njegov odvetnik Cedric Mifsud je medtem navedel, da Reisch ni le ""navadna obtožena oseba"", saj je pomagal rešiti številne ljudi. Po plačilu 10.000 evrov varščine so ga izpustili iz pripora, a mora ostati na otoku. V torek mora znova na sodišče.
Odvetnik s področja človekovih pravic Neil Falzon, ki prav tako zagovarja kapitana, je opozoril, da bo imelo politično vmešavanje v humanitarne zadeve, pri čemer so tarče nevladne organizacije, resne posledice.
""Naša misija je bila rešiti 234 ljudi. Ne zavedam se, da bi pri tem storil kakšno kaznivo dejanje,"" je, kot poroča Deutsche Welle, pred sojenjem dejal Reisch in evropske države obtožil sprejemanja smrti prebežnikov iz političnih razlogov.
Ladja je prejšnji teden po italijanski prepovedi vplutja in več dneh nejasnosti vplula v pristanišče na Malti z več kot 230 prebežniki na krovu. Po sporu med Malto in Italijo glede sprejema prebežnikov je Valletta dovolila vplutje pod pogojem, da bodo ljudi z ladje prevzele tudi druge članice Evropske unije. Dogovor so nato sklenile z Luksemburgom, Italijo, Portugalsko, Irsko, Belgijo, Francijo in Norveško.
Malta in Italija prepovedali vplutje ladjamMalta je medtem prepovedala dostop vsem ladjam nevladnih organizacij, saj še vedno preiskujejo primer Lifeline. Zaradi zapore iz pristanišča tako ne more še ena ladja nemške nevladne organizacije Sea-Watch 3, čeprav ima po navedbah posadke urejene vse papirje in dovoljenja.
Tudi Italija je konec tedna napovedala, da bodo italijanska pristanišča vse poletje zaprta za ladje nevladnih organizacij, ki rešujejo prebežnike v Sredozemskem morju."
http://www.rtvslo.si/svet/evropa/merklova-in-seehofer-dosegli-smo-dogovor/459629,prebežnik,716,"
					2. julij 2018 ob 12:11,zadnji poseg: 2. julij 2018 ob 23:13
					München,Berlin - MMC RTV SLO, STA, Reuters","
B. V., J. R., A. K. K.
",Merklova in Seehofer: Dosegli smo dogovor,"Angela Merkel in predsednik CSU-ja Horst Seehofer sta po vnovičnih sestankih le dosegla dogovor v sporu glede nemške migracijske politike. Seehofer tako ostaja na položaju, nevarnost razpada koalicije pa je najverjetneje minila.
Sestanek vrha obeh strank, Krščanskodemokratske unije (CDU) in Krščanskosocialne unije (CSU), je bil mišljen kot zadnje in ključno srečanje v vse bolj zaostrenem sporu glede migracijske politike in zavračanja prebežnikov, ki so že registrirani v drugi članici Evropske unije.
""Dosegli smo dogovor,"" je nekaj ur po začetku srečanja vodstev vladajoče Krščanskodemokratske unije (CDU) kanclerke Angele Merkel in sestrske Krščanskosocialne unije (CSU) pod vodstvom nemškega notranjega ministra Horsta Seehoferja o nemški azilni politiki povedal Seehofer.
Kot poroča nemški Deutsche Welle, dogovor med CDU-jem in CSU-jemmed drugim predvideva nov režim na meji med Nemčijo in Avstrijo. S tem naj bi preprečili, da bi v Nemčijo vstopili prebežniki, ki so azilne postopke že začeli v kateri drugi državi EU-ja. Dogovor predvideva vzpostavitev tranzitnih centrov, iz katerih bodo take prosilce za azil pošiljali naravnost v državo, v kateri so že pred tem zaprosili za azil. Dogovor naj bi predvideval, da bodo take deportacije izvajali ob konsenzu drugih držav, na primer na podlagi administrativnih dogovorov. Če jim takih dogovorov ne bi uspelo doseči, bodo prebežniki vseeno deportirani, in sicer v Avstrijo.
Merklova je po poročanju DPA-ja dogovor ocenila kot dober kompromis. Z vzpostavitvijo tranzitnih centrov, pa tudi s sodelovanjem z zavezniki v EU-ju na področju migracij, bo imela Nemčija dobro migracijsko politiko tako na ravni države kot na ravni EU-ja, je po koncu pogovorov novinarjem dejala Merklova.
Ali bodo dogovor potrdili tudi Socialni demokrati (SPD), tretja koalicijska partnerica v nemški vladi, po poročanju DPA-ja še ni jasno. Nemška tiskovna agencija navaja poročanje časopisa Bild, da v SPD-ju predloga ne zavračajo. Sešli se bodo še nocoj.
Nezadovoljen s politiko vračanja prebežnikovKot je znano, je predsednik CSU-ja Horst Seehofer izrazil nezadovoljstvo z dogovori o vračanju prebežnikov kanclerke Angele Merkel in napovedal zaprtje meja, v nedeljo pa nato nepričakovano ponudil svoj odstop.
""Ne bom dopustil, da me odpusti kanclerka, ki je kanclerka samo zaradi mene,"" je izjavil Seehofer, kar kaže na to, da je šlo pri sporu za več kot le vsebinska vprašanja, je iz Berlina za Televizijo Slovenija poročala Polona Fijavž.
Socialdemokrati zahtevajo vrh koalicijeVodja tretje koalicijske stranke socialdemokratov (SPD) Andrea Nahles je za danes ob 22. uri sklicala tudi vrh koalicije. ""Mojega potrpljenja je počasi konec,"" je dejala Nahlesova in poudarila, da ni samoumevno, da bo SPD sprejel vsak kompromis med sestrskima strankama, pozvala pa je tudi k prekinitvi spora in CDU/CSU obtožila uprizarjanja ""nepotrebne drame"".
Predsednik nemškega parlamenta Wolfgang Schäuble je na zasedanju v nedeljo opozoril, da stoji unija CDU/CSU pred prepadom, ter zahteval, da obe stranki najdeta rešitev. Schäuble, Merklova in Seehofer so se sešli na tristranskem srečanju. Nemška kanclerka je popoldan po srečanju poslanskih skupin unije CSU/CDU menila, da je ""skupna usoda vredna vseh prizadevanj za dosego dogovora"".
CSU za sodelovanje – so osamili Seehoferja?Bavarski premier Markus Söder, ki je del CSU-jeve pogajalske ekipe v Berlinu, je medtem znova nakazal pripravljenost na kompromise, ko je dejal, da ne želijo razdreti koalicije. ""Za nas ne obstaja pot ven iz vlade ali razpustitev skupne poslanske skupine,"" je dejal v Passauu. Söder je prav tako izrazil začudenje nad Seehoferjevim ponujenim odstopom z mesta notranjega ministra in predsednika CSU-ja.
Izjave članov CSU-ja sicer po poročanju BBC-ja kažejo na to, da so člani stranke osamili Seehoferja in si želijo ostati v koaliciji.
Seehofer stranki ponudil tri možnostiPo navedbah virov s sestanka vodstva Krščanskosocialne unije (CSU), ki se je zavleklo globoko v ponedeljek, je Seehofer predlagal tri možnosti. Prva je bila, da se uklonijo migrantski politiki kanclerke, druga, da kot notranji minister odredi zavračanje prebežnikov na meji, tretja pa je bila odstop z obeh položajev.
Drugi vodilni člani stranke so ga skušali prepričati, naj ne odstopi. Med drugim je njegov odstop zavrnil vodja poslanske skupine CSU-ja v parlamentu Alexander Dobrindt.
Kaj bi se zgodilo v primeru razpada koalicije?Če bi 70-letno zavezništvo CDU-ja in CSU-ja razpadlo, bi Angela Merkel izgubila večino v parlamentu. V tem primeru bi lahko poskusila voditi manjšinsko vlado, lahko pa bi to vodilo tudi v nove volitve.
Reuters poroča, da je nemška politična kriza nov znak vse večjega razdora po EU-ju med tistimi, ki želijo ohraniti kolikor toliko odprte meje, in drugimi, ki želijo močno omejiti vstop prebežnikov v Unijo."
http://www.rtvslo.si/svet/evropa/seehofer-naj-bi-ponudil-svoj-odstop-kot-predsednik-stranke-in-minister/459568,prebežnik,425,"
					1. julij 2018 ob 16:32,zadnji poseg: 1. julij 2018 ob 23:14
					München - MMC RTV SLO, Reuters, STA","
J. R.
",Seehofer naj bi ponudil svoj odstop kot predsednik stranke in minister,"Po navedbah blizu stranke je vodja Krščanskosocialne unije (CSU) Horst Seehofer, ki je na sestanku stranke dejal, da kljub dogovorom Angele Merkel z Evropsko unijo ne vidi druge možnosti kot zaprtje nemške meje, ponudil svoj odstop kot minister in predsednik stranke.
Kot poroča Reuters, naj bi nekateri člani stranke skušali prepričati, naj ne odstopi. Uradno sicer svojega odstopa še ni podal.
Vir iz stranke CSU je za Reuters še sporočil, da po besedah Seehoferja sobotni sestanek s kanclerko za zaprtimi vrati ni imel vpliva na njegovo odločitev.
Zavračanje vseh prebežnikov na nemški meji na Bavarskem bi po pisanju Reutersa skoraj neizbežno vodilo v razpad nemške koalicije med kanclerkinimi Krščanskimi demokrati (CDU), sestrsko stranko CSU ter socialdemokrati (SPD).
Merklova je sicer pred srečanjem zatrdila, da bi dogovori z dvodnevnega vrha v Bruslju morali zadovoljiti sestrsko stranko CSU. V intervjuju za nemško televizijo ZDF je dejala, da si želi, da bi sestrski stranki še naprej delovali skupaj.
Dogovori o vračanju prebežnikovV Bruslju so se evropski voditelji dogovorili za vzpostavitev centrov za obravnavo prebežnikov znotraj Evropske unije in sprejemanje novih prebežnikov na prostovoljni osnovi, voditelji pa so izrazili podporo tudi ideji o centrih za izkrcanje in registracijo prebežnikov zunaj EU-ja.
Merklova je v soboto v pismu, ki ga je poslala koalicijskima partnericama, zapisala, da je Nemčija od 14 držav dobila soglasje, da bodo sprejemale prebežnike, ki jih bo Nemčija zavrnila, s Španijo in Grčijo pa je sklenila poseben tristranski dogovor o vračanju tistih, ki so bili registrirani v teh dveh državah. Pozvala je tudi k vzpostavitvi posebnih centrov za obravnavo prebežnikov na nemški meji.
Seehofer dogovor ocenjuje kot neučinkovitSeehofer je ocenil, da to ni tako učinkovito, kot bi bil enostranski ukrep Nemčije - zavračanje prebežnikov, ki so se registrirali že v kateri drugi članici EU-ja, na nemški meji.
Viri na srečanju so za nemško tiskovno agencijo DPA še povedali, da je Seehofer tudi zavrnil predlog Merklove o vzpostavitvi posebnih ""nadzornih centrih"" v Nemčiji.
Višegrajska četverica zanika dogovoreVišegrajske države – Češka, Madžarska, Poljska in Slovaška – so potem sicer zanikale, da bi sklenile dogovor z Nemčijo. Češki premier Andrej Babiš je kot prvi zanikal sodelovanje v dogovoru. Iz nemške vlade so sporočili, da Merklova z obžalovanjem sprejema odločitev Prage, a vztrajali, da je Praga na vrhu EU-ja ""izrazila pripravljenost na sklenitev dogovora za boljše sodelovanje pri vračanju prebežnikov"".
Dogovor je v soboto zanikal tudi madžarski premier Viktor Orban, ki je dejal, da gre za lažne novice. Za Reuters ga je zanikalo tudi poljsko zunanje ministrstvo, francoska tiskovna agencija AFP pa je danes poročala, da ga je zanikala tudi Slovaška."
http://www.rtvslo.si/svet/evropa/kongres-skrajno-desnega-afd-ja-zelje-po-trdnjavi-evropa-in-protesti-nasprotnikov/459503,prebežnik,275,"
					30. junij 2018 ob 21:12
					Augsburg,Dunaj - MMC RTV SLO, STA","
J. R.
","Kongres skrajno desnega AfD-ja: želje po ""trdnjavi Evropa"" in protesti nasprotnikov","Nemška skrajno desna stranka Alternativa za Nemčijo (AfD) se želi povezati z Italijo, Madžarsko in Avstrijo za obrambo pred migracijami. Avstrijska vlada je sodelovanje že zavrnila.
Vodja nemške skrajno desne stranke Alternativa za Nemčijo (AfD) Jörg Meuthen je na kongresu stranke v Augsburgu, ki ga spremljajo množični protesti nasprotnikov, dejal, da AfD želi in mora sodelovati z omenjenimi tremi državami za okrepitev svojih stališč na področju migracij.
Meuthen je multikulturalizem označil ""za veliko ideološko zmoto 21. stoletja"" in razkril svoje želje po ""trdnjavi Evropa"" v povezavi z Italijo, Madžarsko in Avstrijo, s katero bi ""premagali to utopijo"".
Načrte mu je kmalu prekrižala avstrijska vlada, ki je sporočila, da se avstrijski kancler Sebastian Kurz ne vidi kot zaveznik AfD-ja. ""Za Sebastiana Kurza je v Nemčiji zaveznica zvezna vlada s kanclerko Angelo Merkel na čelu in notranjim ministrom Horstom Seehoferjem,"" so navedli in poudarili, da so jasno proevropska vlada. Avstrijsko vlado poleg kanclerjeve konservativne ljudske stranke (ÖVP) sicer sestavljajo prav tako skrajno desni svobodnjaki (FPÖ).
Drugi vodja največje nemške opozicijske stranke Alexander Gauland je ob tem na kongresu dogovore, ki so jih na vrhu Evropske unije ta teden sprejeli evropski voditelji, označil za popoln polom. Dogovori po njegovih besedah ne bodo ničesar prispevali k zaustavljanju prebežnikov. Evropski voditelji so se med drugim dogovorili o centrih za obravnavo prebežnikov zunaj EU-ja in da bodo lahko članice prostovoljno vzpostavile centre tudi znotraj Unije. Okrepili bi tudi varovanje zunanjih meja.
Nasprotniki stranke na ulicahKongres AfD-ja spremljata dva ločena protesta, na katerih se je zbralo približno 5.000 nasprotnikov stranke. Protesta po navedbah policije večinoma potekata mirno, vendar so v nekem primeru posredovali s solzivcem, pri čemer sta bila dva protestnika poškodovana."
http://www.rtvslo.si/evropska-unija/foto-avstrija-nad-schladmingom-prevzela-predsedovanje-eu-ju/459477,prebežnik,315,"
					30. junij 2018 ob 15:33
					Schladming - MMC RTV SLO, STA","
J. R., Foto: EPA
",Foto: Avstrija nad Schladmingom prevzela predsedovanje EU-ju,"""To je velika čast in obenem velika odgovornost, saj vemo, kakšne so trenutno mednarodne okoliščine,"" je ob prevzemu predsedovanja od Bolgarije dejal avstrijski kancler Sebastian Kurz.
Na slovesnosti na skoraj dva tisoč metrov visoki gori Planai nad Schladmingom sta bila tudi premier do zdaj predsedujoče Bolgarije, Bojko Borisov, in predsednik Evropskega sveta Donald Tusk, poroča avstrijska tiskovna agencija APA.
Tusk je pohvalil geslo avstrijskega predsedovanja, ki se glasi Evropa, ki varuje. ""Naloga vsakega politika je, da izvaja zakone, da zavaruje državo in njene meje,"" je dejal.
Udeleženci slovesnosti so se na kraj dogajanja na višino 1906 metrov pripeljali s pisanimi gondolami, na katerih so bile zastave članic EU-ja. Zvečer bo v Schladmingu, sicer znanem avstrijskem smučarskem središču, še velik koncert. Kot poroča APA, vreme na gori ni bilo najbolj prijazno, politike pa so z vzkliki nasprotovanja pozdravili tudi nasprotniki zdajšnje azilne politike.
Voditelji EU-ja so na nedavnem dvodnevnem vrhu v Bruslju namreč začrtali nove smernice, s katerimi nameravajo migracije omejiti. Strinjali so se, da je treba strožje zavarovati zunanje meje EU-ja in vzpostaviti centre za izkrcanje ter registracijo prebežnikov zunaj držav članic.
Uradno bo Avstrija polletno predsedovanje EU-ju, ki bo njeno že tretje od vstopa v Unijo leta 1995, začela s 1. julijem.
Avstrija želi graditi mostoveAvstrijski kancler Kurz poudarja, da želi avstrijsko predsedstvo graditi mostove med severom in jugom ter vzhodom in zahodom, tako v razpravi o migracijah kot o večletnem evropskem proračunu za obdobje 2021-2027.
Avstrijsko predsedstvo je za prednostne naloge opredelilo varnost in migracije ter konkurenčnost in stabilnost na Zahodnem Balkanu. V ospredju bodo migracije, 20. septembra je v Salzburgu predviden tudi izredni migracijski vrh.
Čez pol leta na vrsti RomunijaAvstrija predsedovanje Svetu EU-ja prevzema od Bolgarije, čez pol leta pa ga bo predala Romuniji. Po sklenitvi Lizbonske pogodbe, ki je prinesla stalnega predsednika Evropskega sveta in zunanjepolitičnega predstavnika, ima predsedovanje zlasti simboličen pomen, vendar pa pomembno prispeva k promociji predsedujoče države."
http://www.rtvslo.si/svet/evropa/nemcija-ima-soglasje-14-drzav-za-vracanje-prebeznikov-med-njimi-ni-slovenije/459475,prebežnik,498,"
					30. junij 2018 ob 14:34,zadnji poseg: 30. junij 2018 ob 17:20
					Berlin - MMC RTV SLO, STA","
B. V.
","Nemčija ima soglasje 14 držav za vračanje prebežnikov, med njimi ni Slovenije","Nemška kanclerka Angela Merkel je sporočila, da bo 14 držav sprejemalo prebežnike, zavrnjene v Nemčiji. Med temi državami ni Slovenije. Češka in Madžarska sta sodelovanje medtem že zanikali.
Kanclerka je to zapisala v osem strani dolgem pismu koalicijskim partnericam. Države so privolile v hitro deportacijo ljudi, ki bodo v Nemčiji zavrnjeni, ker jim ne bo priznana pravica do azila ali pa bodo njihove prošnje zavrnjene.
Nemčija naj bi tako dogovor sklenila z Belgijo, Dansko, Estonijo, Finsko, Francijo, Litvo, Latvijo, Luksemburgom, Nizozemsko, Portugalsko, Švedsko, Češko, Poljsko in Madžarsko. Zadnje tri so sicer znane po ostrem nasprotovanju kakršnega koli sprejemanja beguncev.
Tiskovni predstavnik madžarske vlade je medtem že zanikal sklenitev dogovora z Nemčijo. Prav tako je dogovor zanikal češki premier Andrej Babiš: ""Ta novica je neumnost, nobenih pogajanj ne načrtujemo, ni razloga zanje"".
Po poročanju nemške tiskovne agencije DPA med državami ni Slovenije.
Kanclerka zagovarja posebne centre na mejiAngela Merkel se je zavzela tudi za vzpostavitev posebnih centrov na nemški meji za obravnavo prebežnikov, ki so bili že popisani v drugi državi EU-ja oziroma so v evropski podatkovni zbirki prstnih odtisov Eurodac. V te centre bodo namestili tudi tiste, ki so skušali v Nemčijo vstopiti zunaj mejnih prehodov.
Ljudje v teh centrih bodo podvrženi pospešenemu postopku, kar pomeni, da bo azilni postopek končan v enem tednu. Izdali jim bodo tudi poseben dokument, ki jim bo prepovedoval, da se oddaljijo od centra.
S Španijo in Grčijo, ki nista med omenjenimi 14 državami, je Nemčija medtem sklenila poseben tristranski dogovor o vračanju ljudi, ki so bili popisani v teh dveh državah, in ki ne bodo obravnavani v centrih za pospešeno obravnavo.
Nemški policisti na mejah na jugovzhodu EvropeNemčija bo zvezne policiste poslala v Bolgarijo, kjer bodo sodelovali pri nadzoru zunanje meje EU-ja, nemška policija pa bo okrepila tudi Frontexove sile na grški meji z Makedonijo in Albanijo. Kanclerka želi te ukrepe uveljaviti do konca avgusta.
""Pripravljeni pa moramo biti tudi Slovenijo in Hrvaško podpreti pri varovanju meja, če bo potrebno,"" je še povedala. Zavzela se je tudi za ostrejši nadzor nad zlorabami schengenskih vizumov.
Bo spor med CDU-jem in CSU-jem zglajen?Vprašanje, ali bodo sklepi zadnjega dvodnevnega vrha EU-ja iz Bruslja in dogovori z državami o vračanju prebežnikov zadostovali, da bo bavarska Krščansko-socialna unija (CSU) zgladila spor s sestrsko Krščansko-demokratsko unijo (CDU), pa ostaja odprto. Nemški notranji minister in predsednik CSU-ja Horst Seehofer je namreč pred vrhom EU-ja grozil, da bo na meji z julijem začel zavračati prebežnike, če kanclerka ne bo našla evropske rešitve. Angela Merkel je medtem ponovila, da sklepi vrha in dogovori zadostujejo Seehorjevim zahtevam.
Seehofer naj bi svojim sodelavcem naročil, naj preučijo predlagane ukrepe. Sam naj se danes še ne bi javno opredelil do predlogov in predstavil nadaljnjih korakov v sporu s kanclerko.
Medtem je vodja koalicijskega SPD-ja Andrea Nahles zahtevala konec vladne krize, povezane z odnosom do prebežnikov. CSU je pozvala, naj na osnovi rezultatov vrha EU-ja ""končajo instrumentalizacijo te teme in pridejo k pameti"". Po njenem mnenju enostransko zavračanje prebežnikov na nemški meji ni več na mizi."
http://www.rtvslo.si/svet/evropa/italija-zavrnila-se-eno-ladjo-humanitarne-organizacije-tretjo-ta-mesec/459446,prebežnik,676,"
					30. junij 2018 ob 08:50,zadnji poseg: 30. junij 2018 ob 15:55
					Rim - MMC RTV SLO, Reuters","
B. V.
","Italija zavrnila še eno ladjo humanitarne organizacije, tretjo ta mesec","Nova italijanska vlada je preprečila vplutje ladji španske humanitarne organizacije v eno izmed italijanskih pristanišč. Medtem je v Sredozemskem morju najverjetneje umrlo več kot 100 ljudi, ki so pogrešani po prevrnitvi njihove ladje.
Italija je ladji, na kateri sicer ni prebežnikov, preprečila vplutje nekaj ur po koncu napetih pogovorov voditeljev članic EU-ja v Bruslju. Gre za tretji takšen primer v juniju.
Po poročanju Reutersa je minister za transport Danilo Toninelli dejal, da je sprejel uradno prošnjo notranjega ministrstva, ki ga vodi skrajno desni Matteo Salvini, naj ladji španske humanitarne organizacije Proactiva Open Arms prepove vplutje, češ da predstavlja nevarnost javnemu redu.
Španska humanitarna organizacija Proactiva Open Arms je sporočila, da je na krov vzela 59 prebežnikov in je na poti v varno pristanišče, ni pa jasno, katero.
Prav tako ni jasno, ali gre za isto ladjo, kateri je Italija zavrnila vstop, saj organizacija prebežnike rešuje z dvema ladjama - Golfo Azzuro in Open Arms.
Salvini je uvedel politiko zapiranja pristanišč ladjam humanitarnih organizacij, ki v Sredozemskem morju s prenatrpanih in nevarnih ladij in čolnov rešujejo prebežnike.
Italija je tako vplutje preprečila že ladjama Aquarius s 630 ljudmi in Lifeline z okoli 230 ljudmi na krovu. Ladji sta nato vpluli v pristanišči v Španiji in Malti.
Pogrešanih več kot sto ljudiMedtem se je v morju ob libijski zahodni obali zgodila nova tragedija. Potem ko se je prevrnila prenatrpana ladja, je pogrešanih več kot 100 prebežnikov, ki so bili na njej. Obalna straža se boji, da so ljudje umrli. Rešenih je bilo 16 preživelih. Eden izmed njih je dejal, da je bilo na ladji okoli 120 prebežnikov.
Reševalna ladja v bližini, a ni bila obveščenaKot poroča CNN, je Óscar Camps, predsednik organizacije Proactiva Open Arms dejal, da je bila ladja njihove organizacije na območju in bi lahko pomagala prebežnikom, a jih italijanska obalna straža o tem ni obvestila, kot jih je v preteklosti. ""Danes je umrlo 100 ljudi v Sredozemskem morju. Ogorčeni smo, ne zgolj zaradi smrti teh ljudi, ampak ker niso uporabili reševalnih ladij na območju. Open Arms je bila tukaj več dni in ne Italija ne kdor koli drug ne izkorišča naših zmogljivosti,"" je dejal.
Camps je spomnil, da je njihova organizacija v preteklosti že posredovala sedem milj od libijske obale in pomagala po brodolomu. Večkrat je tako delovala v koordinaciji z italijansko obalno stražo, je dejal. ""Zdaj pa nas nenadoma ignorirajo, ne kličejo nas več in ljudje umirajo le nekaj milj stran od nas. To je sramota in nekdo mora prevzeti odgovornost za to. Nismo tu, da oviramo delo obalne straže. Tu smo, da sodelujemo, da ljudje ne umirajo na morju.""
Libijska obalna straža je medtem sporočila, da je na obalo prepeljala več kot 300 prebežnikov z najmanj dveh drugih ladij.
Letos umrlo skoraj 1.000 ljudiLibija je ena od odhodnih točk za prebežnike, ki želijo priti v Evropo po morju, največkrat v nestabilnih, napihljivih čolnih, ki jih priskrbijo tihotapci. Ti čolni se pogosto preluknjajo ali pokvarijo.
Nekaterim prebežnikom uspe priti do mednarodnih voda, kjer jih lahko rešijo mednarodne ladje, a vse več jih prestreže libijska obalna straža, ki pri tem uživa podporo EU-ja, in jih vrne v Libijo.
Od leta 2014 je v Italijo prispelo več kot 650.000 prebežnikov, večinoma potem ko so jih rešili na morju. V Italiji jih je ostalo okoli 170.000, število prihodov prebežnikov pa je letos močno upadlo. Iz Libije jih je prišlo letos kar 80 odstotkov manj. V morju pa jih je v tem času po ocenah ZN-a umrlo skoraj 1.000.
Zdravniki brez meja: EU naj ima vsaj malo dostojnostiČlovekoljubna organizacija Zdravniki brez meja je voditelje članic EU-ja v petek pozvala, naj ""pokažejo malo osnovne dostojnosti"" in se zavežejo operacijam iskanja in reševanja ljudi v težavah. Rešene ljudi naj se potem odpelje v varen kraj, ne pa Libijo.
""Članice EU-ja ne sprejemajo svoje odgovornosti, da rešujejo življenja, in namerno obsojajo ranljive ljudi, da ostajajo ujeti v Libiji ali da umrejo v morju,"" so sporočili. ""To počnejo, čeprav se povsem zavedajo ekstremnega nasilja in zlorab, ki jih begunci in migranti trpijo v Libiji,"" po poročanju CNN-a še sporočajo v humanitarni organizaciji."
http://www.rtvslo.si/evropska-unija/spanija-in-grcija-pristali-na-vracanje-prebeznikov-iz-nemcije/459424,prebežnik,718,"
					29. junij 2018 ob 19:09,zadnji poseg: 29. junij 2018 ob 21:03
					Berlin,Rim - MMC RTV SLO","
J. R.
",Španija in Grčija pristali na vračanje prebežnikov iz Nemčije,"Nemčija je s Španijo in Grčijo dosegla dogovor o vračanju prebežnikov, ki so bili pred prihodom na nemško mejo že registrirani v teh dveh državah, je sporočila nemška vlada.
Dogovor predvideva, da bosta Španija in Grčija prebežnike, ki bodo zavrnjeni na nemško-avstrijski meji, sprejemali nazaj, dokler ne bo uveljavljen enoten evropski azilni sistem.
Zavračali bodo ljudi, za katere bo nemška policija ugotovila, da so že zavedeni v sistemu Eurodac – evropski podatkovni zbirki prstnih odtisov, je na Twitterju sporočil tiskovni predstavnik nemške vlade Steffen Seibert. Operativne podrobnosti bodo določili v prihodnjih štirih tednih, je še pojasnil.
Nemški časnik Die Welt je pred tem poročal, da bo za vsebino dogovorov odgovoren nemški notranji minister in predsednik Krščansko-socialne unije (CSU) Horst Seehofer, ki je kanclerki Angeli Merkel tovrstne dogovore postavil kot pogoj za umiritev notranjepolitičnega spora glede migracijske politike. Pripravljenost na pogajanje z Nemčijo naj bi sicer izrazile tudi Francija, Poljska in Danska.
Nemčija bo ""finančno podprla"" ŠpanijoŠpanski premier Pedro Sanchez je na novinarski konferenci v Bruslju potrdil dogovor z Merklovo in ga označil za pravičnega. ""Nemčija se ni zavezala samo, da bo prevzela stroške predaje vsakega prebežnika, ampak da bo tudi finančno podprla Španijo kot državo na zunanji meji EU-ja,"" je povedal.
Predsednik grške vlade Aleksis Cipras pa je povedal, da ne gre za velike številke, saj bi lahko na mesec v Grčijo vrnili med 100 in 150 ljudi. Dodal je, da je Nemčija v okviru združevanja družin pripravljena sprejeti okoli 950 prebežnikov, ki so trenutno v grških centrih, njihovi družinski člani pa so v Nemčiji. Nemška vlada je sporočila, da bodo odprte primere združevanja družin reševali postopoma. So pa izrazili pripravljenost, da bi vsaj del družin združili v Nemčiji.
Svet Evrope kritizira prenapolnjene grške centreKomisarka Sveta Evrope za človekove pravice Dunja Mijatović je medtem opozorila na slabe pogoje, v katerih živijo prebežniki v Grčiji. Kot negativen primer je navedla center Moria na otoku Lezbos, kjer je bilo maja po podatkih nevladne organizacije Zdravniki brez meja več kot 7.000 ljudi, pri čemer je prostora samo za 2.500.
""Kombinacija prenapolnjenosti, pomanjkljive varnosti, slabih higienskih pogojev, bližajočih se visokih poletnih temperatur in negotovosti migrantov o prihodnosti lahko vodi v resne težave, če se z njimi ne soočimo takoj,"" je po petdnevnem obisku v Grčiji poudarila Mijatovičeva in dodala, da je potrebno ""še veliko storiti za zaščito človekovih pravic tistih, ki so primorani zbežati iz svojih držav"".
Grčijo je pozvala k takojšnjem ukrepanju, predvsem k izboljšanju pogojev v žariščnih točkah, ki so namenjene obravnavi prebežnikov, ki prihajajo iz Turčije.
Salvini: ""Nevladne organizacije bodo Italijo videle samo na razglednicah""Italijanski premier Giuseppe Conte je medtem po navedbah italijanske tiskovne agencije Ansa sporočil, da z nemško kanclerko ni sklenil nobenega dogovora o vračanju prebežnikov v Italijo. Je pa notranji minister Matteo Salvini napovedal, da bodo čez poletja vsa italijanska pristanišča zaprta za ladje nevladnih organizacij, ki rešujejo prebežnike.
""Nevladne organizacije bodo Italijo videle samo na razglednicah,"" je dejal vodja skrajno desne Lige in pojasnil, da ladjam v pristaniščih ne bodo dovolili niti natakanja goriva. Zagotovil je, da bo Italija še naprej z drugimi državami reševala ""vse tiste, ki bodo potrebovali reševanje"".
Salvini je zadovoljen tudi z dogovorom o politiki migracij na dvodnevnem vrhu evropskih voditeljev. Ocenil je, da je bila Evropa ""končno prisiljena sprejeti razpravo o italijanskem predlogu"". Na vrhu so sicer dosegli dogovor o centrih za obravnavo prebežnikov zunaj EU-ja in tem, da bodo lahko članice prostovoljno vzpostavile centre tudi znotraj Unije. Okrepili bi tudi varovanje zunanjih meja.
Dovolj za konec nemške vladne krize?Po mnenju nemške kanclerke Angele Merkel dogovori na vrhu EU-ja ter dogovor s Španijo in Grčijo več kot zadostujejo zahtevam nemškega notranjega ministra Horsta Seehoferja.
Vprašanje, ali bodo sklepi z vrha zadostovali, da bo CSU zakopal bojno sekiro v sporu s sestrsko Krščansko-demokratsko unijo (CDU), ostaja odprto. Seehofer je namreč pred vrhom grozil, da bo na meji z julijem začel zavračati prebežnike, če Merklova ne bo našla evropske rešitve. Na sklepe vrha EU-ja glede migracijske problematike se Seehofer za zdaj ni želel odzvati.
Nemška kanclerka je prepričana, da zaključki vrha in tudi ob robu sklenjen dogovor z Grčijo in Španijo več kot zadostijo Seehoferjevim zahtevam. Dogovor, ki so ga dosegli voditelji članic EU-ja, je označila za korak v pravo smer. ""Mislim, da smo tukaj skupaj nekaj dosegli, morda celo več, kot sem pričakovala. Seveda pa to ni konec poti,"" je poudarila."
http://www.rtvslo.si/slovenija/cerar-po-posebnem-centru-za-prebeznike-v-sloveniji-ni-potrebe/459393,prebežnik,666,"
					29. junij 2018 ob 15:32
					Ljubljana - MMC RTV SLO, STA","
Sa. J.
",Cerar: Po posebnem centru za prebežnike v Sloveniji ni potrebe,"Premier Miro Cerar je v Bruslju, kjer je potekalo srečanje voditeljev članic EU-ja, izpostavil, da je Slovenija pripravljena sprejeti nekaj beguncev, a zgolj po svojih integracijskih zmožnostih.
""Za Slovenijo se situacija bistveno ne spreminja in to štejem za dobro,"" je ocenil Cerar. Kot zelo pomembno je poudaril, da so v sklepih upoštevani slovenski predlogi o potrebi po ustreznem poudarku na problematiki migracij po balkanski poti.
Solidarnost z državami prvega vstopa bo prostovoljna, je pojasnil. Če bodo prebežniki prišli v evropski prostor, se bo najprej v posebnih centrih ugotavljalo, ali so nezakoniti migranti ali upravičenci do mednarodne zaščite, in za slednje se bodo članice prostovoljno odločale, ali jih bodo sprejele, je pojasnil.
.Slovenija je pri tem po njegovih navedbah v enakem položaju kot prej – pripravljena je sprejeti nekaj beguncev in pomagati, a po svojih integracijskih zmožnostih.
Kako pomagati državam, ki so na prvi črti?Cerar je v migracijskem dogovoru izpostavil zlasti napredek pri krepitvi sodelovanja s tretjimi državami, tudi s povečanjem finančne pomoči tem državam, in potrditev skupnega stališča o potrebi po nadaljnjem utrjevanju zunanjih meja.
Največ razprave je bilo po Cerarjevih besedah o tem, kako pomagati državam, ki so na prvi migracijski črti, oziroma državam prvega vstopa v Unijo, na primer Italiji, Malti, Grčiji in Španiji.
Cerar: ""Nadzorovanega centra"" v Sloveniji ne boOsrednje vprašanje maratonske seje pa je bilo vzpostavljanje t. i. ""nadzorovanih centrov"". Dogovorili so se, da se bodo takšni centri vzpostavljalo prostovoljno.
Cerar je izpostavil, da takšnega centra v Sloveniji ne vidi oz. se o takšni možnosti niso niti pogovarjali. V Sloveniji po takšnem centru sploh ni potrebe, saj zelo dobro nadzira schengensko mejo in uspešno obvladuje migracijske tokove, je dodal. Posebne centre za prebežnike naj bi sicer ustanavljali predvsem v državah, ki so na zunanjih mejah EU-ja. Odgovora, katere države naj bi gostile nadzorovane centre, še ni.
Premier, ki opravlja tekoče posle, je še izpostavil, da je ideja o točkah (t. i. platformah) za izkrcanje prebežnikov zunaj unije še živa, saj je Evropska komisija dobila nalogo, da preuči to vprašanje in poišče rešitve, kako bi se lahko te točke udejanjile v praksi.
Mirovni inštitut: Nadzorovani centri bi lahko bili problematičniPo dogovoru EU-ja o migracijah je slišati opozorila ob predlogu vzpostavitve nadzorovanih centrov za obravnavo prebežnikov. Direktorici Mirovnega inštituta Neži Kogovšek Šalamun se zdi namestitev v tak center, četudi je prostovoljna, problematična.
Direktorica in raziskovalka opozarja, da ni jasno, kaj pomenijo ""nadzorovani centri"". ""Bojim se, da bi to lahko pomenilo centre za pridržanje in torej omejevanje svobode gibanja ljudi. Svoboda gibanja je temeljna človekova pravica, omejevanje gibanja je dovoljeno samo pod točno določenimi pogoji, in ti centri so s tega vidika lahko hudo problematični,"" je pojasnila. Tudi sicer pa meni, da je odpiranje novih centrov neprimerno, saj je nevarnost, da bi se spremenili v zapore, prevelika.
Na vrhu so pozvali tudi, naj članice tesno sodelujejo za zajezitev sekundarnih gibanj. Po mnenju Kogovšek Šalamunove omejitev sekundarnih gibanj lahko v praksi pomeni samo vzpostavitev oz. nadaljevanje nadzora na notranjih mejah in rasno profiliranje. Oblasti bodo tako še pogosteje kot do zdaj na cestah in drugih javnih mestih identificirale ljudi, ki bodo videti kot prosilci za azil, kar je sicer pravno nedopustno, omejitev sekundarnih gibanj pa bi lahko prosilce za azil potisnila v ilegalo, skrivanje, izogibanje oblastem in s tem v izolacijo.
.
Vprašanje solidarnosti razdvajaTudi po migracijskem vrhu še vedno ostaja razdeljenost glede vprašanja solidarnosti. Zlasti višegrajska četverica zavrača obvezno premeščanje beguncev znotraj EU-ja, tisti z zunanjo mejo, na primer Italija in Grčija, pa se zavzemajo za solidarnost na temelju obveznih kvot. Slovenija je po Cerarjevih besedah most – smo solidarni, a to počnemo prostovoljno.
Cerar je še ocenil, da je dogovor plod skupnega intenzivnega dela vseh. Po njegovih besedah je le italijanski premier Giuseppe Conte morda nekoliko brez potrebe vnaprej zaostril razpravo z grožnjami z vetom, ker še ne pozna dela v Uniji in verjetno ni vedel, da se vedno zelo trudijo najti soglasje. To temeljno nezaupanje je nato izginilo, saj je videl, kako so si vsi prizadevali, da bi mu pomagali, je orisal položaj."
http://www.rtvslo.si/izjava-dneva/neza-kogovsek-salamun/459388,prebežnik,26,"
					29. junij 2018 ob 14:52
					Ljubljana - MMC RTV SLO",None,Neža Kogovšek Šalamun,"Še več, lahko pomenijo vir suženjstva, ki je prepovedano.
Direktorica Mirovnega inštituta opozarja, da predlog vzpostavitve nadzorovanih centrov za obravnavo migrantov ni nujno dobra rešitev, STA"
http://www.rtvslo.si/svet/evropa/na-madzarskem-predlog-zakona-ki-bi-omejil-moznost-protestov/459375,prebežnik,391,"
					29. junij 2018 ob 13:11
					Budimpešta - MMC RTV SLO","
B. V.
","Na Madžarskem predlog zakona, ki bi omejil možnost protestov","Madžarski pravosodni minister Laszlo Trocsanyi je v torek predlagal zakon, ki bi lahko ob redkih izjemah prepovedal udeležbo na shodih in zborovanjih, ki niso prejela ustreznih dovoljenj.
Organizacije za človekove pravice so že opozorile na nevarnost predloga, ki bi omejil zakonski okvir za organizacijo protestov na Madžarskem.
Po poročanju Al Džazire, ki navaja madžarski portal v angleščini Daily News Hungary, bi zakon na takšnih dogodkih med drugim prepovedal nošenje orožja in vojaških oblačil ter zakrivanje obraza.
Shodi bi bili prepovedani, če bi kršili ""pravice do zasebnosti ali varnosti družine, doma, človekovega dostojanstva ali dostojanstva madžarske države oziroma nacionalnih, etničnih, rasnih ali verskih skupnosti,"" piše v besedilu zakonskega predloga.
S pravosodnega ministrstva sporočajo, da je predlog ""utemeljen na nemškem modelu"" in da ""spoštuje ter zagotavlja svobodo združevanja in ureja uresničevanje te svobode na osnovi sodobnega pristopa v skladu z relevantnimi mednarodnimi standardi"".
Oblasti bi lahko preprečevale protesteNora Koves, strokovnjakinja na področju človekovih pravic z Inštituta Eötvösa Károlyja, je dejala, da bo predlog najverjetneje sprejet, saj ima vladajoča stranka Fidesz dvetretjinsko večino v parlamentu.
""Problem je v tem, da bi v bistvu lahko preprečili vsak protest, če bi to želeli,"" je dejala za Al Džaziro. Poudarja, da gre za širši proces napadov na nevladne organizacije, pravosodje in pravico združevanja.
Todor Gardos iz organizacije za zaščito človekovih pravic Human Rights Watch je o predlogu dejal, da jih ""močno skrbi"", in ga postavil v kontekst ""drugih poskusov omejevanja svobode izražanja"". Kot je dejal, bi bilo ""kar koli, kar bi dalo več pristojnosti policiji, da prepove protest, skrb vzbujajoče"". Predlog prihaja v času povečane zaskrbljenosti Evropske unije in civilne družbe glede, kot to vidijo, zatiranja nevladnih organizacij in političnih nasprotnikov.
Kriminalizacija pomoči beguncemTa mesec je bil tako na Madžarskem sprejet zakon, ki kriminalizira pomoč beguncem in migrantom, ki v državo vstopijo na nezakonit način. Namen zakona naj bi bil predvsem poskus omejitve zmožnosti nevladnih organizacij in drugih za delo z begunci in migranti. Uveden je bil tudi 25-odstotni davek za nevladne organizacije, ki pomagajo prebežnikom.
Gardos je opozoril, da se sprejemajo tudi drugi zakoni, ki omejujejo delo nevladnih organizacij, a da je zakonodaja na področju pravice do združevanja širša, pri čemer se vprašanje svobode izražanja tiče vsakogar.
Madžarski premier Viktor Orban, ki je aprila spet zmagal na volitvah, je med kampanjo obljubljal, da ba ustavil prihod prebežnikov na Madžarsko, svaril pa je tudi pred ""islamizacijo"" Evrope."
http://www.rtvslo.si/svet/evropa/furlanija-julijska-krajina-zeli-poostren-nadzor-na-meji-s-slovenijo-in-avstrijo/459364,prebežnik,160,"
					29. junij 2018 ob 11:36
					Trst - MMC RTV SLO, STA","
B. V.
",Furlanija - Julijska krajina želi poostren nadzor na meji s Slovenijo in Avstrijo,"Deželna vlada Furlanije - Julijske krajine bo zaprosila Rim, naj poostri nadzor na meji z Avstrijo in Slovenijo, so v četrtek sporočili iz deželnega sveta.
V okviru načrtov bi lahko Italija v roku 24 ur avstrijskim in slovenskim oblastem vrnila prebežnike, ki so neregularno prečkali mejo, poroča Primorski dnevnik.
Na svetniško vprašanje Maura Capozzelle iz Gibanja petih zvezd, kako bo vlada ukrepala na področju migracij, je Pierpaolo Roberti, ki je v deželni vladi pristojen za varnost, pojasnil, da bodo italijansko vlado zaprosili, naj na obmejno območje pošlje več policistov. Nadzor bi bil zato učinkovitejši, Italija pa bi lahko izkoristila dvostranski dogovor s sosedama, po katerem bi lahko v 24 urah vrnila prebežnike, ki so nezakonito prečkali mejo.
Vlada Furlanije - Julijske krajine, ki jo vodi predstavnik skrajno desne Lige Massimiliano Fedriga, bo v uradnem dopisu vladi v Rimu še predlagala, naj odpravi možnost začasnega prebivanja iz humanitarnih razlogov, kar naj bi bilo mogoče samo v Italiji, še piše Primorski dnevnik."
http://www.rtvslo.si/evropska-unija/voditelji-clanic-eu-ja-po-deveturnih-pogajanjih-dosegli-dogovor-o-priseljevanju/459335,prebežnik,935,"
					29. junij 2018 ob 07:11,zadnji poseg: 29. junij 2018 ob 21:10
					Bruselj - MMC RTV SLO, STA","
B. V., J. R.
",Voditelji članic EU-ja po deveturnih pogajanjih dosegli dogovor o priseljevanju,"""Voditelji EU28 so se dogovorili o sklepih, vključno z migracijami,"" je po deveturnih in, neuradno, kaotičnih pogajanjih v Bruslju sporočil predsednik Evropskega sveta Donald Tusk.
""Še veliko prekmalu je govoriti o uspehu,"" je opozoril Tusk in dodal, da je dogovor voditeljev najlažji del, veliko težje bo to uresničiti na terenu. Tusk sicer kot politični preboj poudarja dogovor o centrih za izkrcanje prebežnikov zunaj Unije.
Avstrijski kancler Sebastian Kurz, ki je razpravo opisal kot ""dolgo in težko"", je poudaril, da je prvič dosežen dogovor o centrih za obravnavo prosilcev za azil zunaj EU-ja in da bodo lahko članice prostovoljno vzpostavile centre tudi znotraj Unije. Kurz je že pred dvema letoma zagovarjal, naj se prosilce za azil, ki so že v EU-ju, premesti na otoke zunaj Unije. Tak predlog je zagovarjal tudi madžarski premier Viktor Orban.
""Da bi dokončno uničili poslovni model tihotapcev prebežnikov in tako preprečili tragične smrti, je nujno odpraviti spodbude za odprave na nevarno potovanje,"" kar zahteva nov pristop do izkrcanja ljudi, ki jih rešujejo na morju, piše v sklepih. ""Evropski svet je odločen, da prepreči vrnitev na nenadzorovan tok v letu 2015 in da zaustavi nezakonite migracije na vseh obstoječih in pojavljajočih se poteh,"" še piše.
Voditelji držav članic Unije pozivajo k hitri proučitvi ""koncepta regionalnih platform za izkrcanje"", v tesnem sodelovanju z relevantnimi tretjimi državami in Visokim komisariatom ZN-a za begunce (UNHCR) ter Mednarodno organizacijo za migracije (IOM). Kot smo že poročali, so ravno z UNHCR-ja in IOM-a na predlog o tovrstnih centrih za prebežnike zunaj Unije letele ostre kritike, da bi jih postavili na njihovem ozemlju pa je kategorično zavrnilo več severnoafriških držav, pa tudi Albanija, o kateri se je tudi govorilo.
Države članice Mednarodne organizacije za migracije (IOM) so na mesto generalnega direktorja izvolile portugalskega politika in nekdanjega evropskega komisarja Antonia Vitorina.
Pred tem so zavrnile kandidata ZDA, ki so vodile organizacijo skoraj vseh 67 let njenega delovanja.
Ločevanje na nezakonite migrante in begunceNa ozemlju EU-ja bo za rešene ljudi treba poskrbeti na podlagi skupnih prizadevanj, s preselitvijo v ""nadzorovane centre"" v članicah Unije, a le na prostovoljni osnovi in ob zagotovitvi hitre obravnave in z razlikovanjem med ""neregularnimi migranti, ki jih bodo vrnili, in tistimi, ki potrebujejo zaščito, za katere bo veljajo načelo solidarnosti,"" še piše v sklepih.
Vsi ukrepi v kontekstu teh nadzorovanih centrov, vključno s premeščanjem in preseljevanjem, bodo na prostovoljni podlagi, a ne da bi to vplivalo na dublinsko reformo. Kot je razumeti, vprašanje stalnega mehanizma obveznih kvot v okviru azilne reforme, ki je za več držav sporno, torej še ostaja odprto.
Conte: Rodila se je bolj solidarna EvropaItalijanski premier Guiseppe Conte je poudaril, da se je rodila odgovornejša in bolj solidarna Evropa ter da Italija ni več sama. A kljub temu ni podprl sklepov prvega dne zasedanja, češ da ""Italija ne potrebuje več besed, ampak konkretna dejanja"". Evropski svet je potrdil, da je ena članica ""izrazila zadržanje glede celotnih sklepov"", tudi tistih, ki so za članice nekontroverzne, kot je dogovor o povečanem sodelovanju na vojaškem področju. Vrh poteka še v petek, tako da ima Unija še en dan, da prepriča Italijo, da podpre sklepe vrha.
Nemška kanclerka Angela Merkel je optimistična in pozdravlja dogovor. Voditelji so se po njenih besedah dogovorili o močnejšem nadzoru gibanja prosilcev za azil znotraj Unije. Spet je poudarila, da noben prosilec za azil ne more sam izbrati države EU-ja, kjer bo zaprosil za zaščito.
V pomoč nemški kanclerki, ki mora za obstoj svoje vlade doma prepričati, da Unija učinkovito ukrepa za zajezitev t. i. sekundarnih migracij v Nemčijo, so voditelji pozvali, naj članice tesno sodelujejo za zajezitev sekundarnih gibanj prosilcev za azil ter sprejmejo vse potrebne notranje zakonodajne in administrativne ukrepe.
Nemčija je že v stiku z več članicami glede ""administrativnih dogovorov"" za zajezitev teh gibanj, kar sproža skrbi, da bi to lahko vodilo v oblikovanje minischengena.
Da je dosežen ""dober kompromis"", je dejal tudi poljski premier Mateusz Morawiecki, ki je poudaril dogovor o premeščanju na prostovoljni podlagi.
Francoski predsednik Emmanuel Macron pa je dodal, da je dogovor plod skupnega dela in da je evropsko sodelovanje prevladalo nad nacionalnimi odločitvami.
Pogajanja so bila po neuradnih navedbah zelo kaotična, šlo je za mikrousklajevanje besed, a ozračje naj bi bilo konstruktivno. Sprejeti sklepi so sicer po neuradnih ocenah predvsem nadaljnje usmeritve za reševanje vprašanja prihoda prebežnikov, ne pa toliko konkretne rešitve.
Pogrešanih sto prebežnikovPred libijsko obalo se je v bližini prestolnice Tripolis medtem prevrnil napihljivi čoln s prebežniki. Pogrešajo okoli sto ljudi, medtem ko so jih 14 rešili iz morja, je sporočila libijska mornarica. Po podatkih preživelih naj bi našli trupla treh dojenčkov.
Libija je v preteklih letih postala glavna točka izkrcanja, prek katere poskušajo prebežniki s prečkanjem Sredozemskega morja doseči Evropo. Samo ta mesec so iz morja rešili več kot tisoč ljudi, ki so se podali na to nevarno pot.
Po navedbah Evropske agencije za zunanje meje Frontex je na obale Grčije s Sredozemskega morja od januarja do maja letos prispelo več kot 19.800 ljudi, v Italiji so popisali 13.450 prihodov, v Španiji pa okoli 8.200.
Libija zavrača prisotnost tujih silSile uporniškega libijskega generala Kalife Haftarja so zavrnile kakršnokoli vojaško prisotnost tujih sil na jugu Libije z namenom zajezitve migracij. ""Zavračamo vsak poskus namestitve tujih vojaških sil na nekaterih predelih južne Libije pod pretvezo zaustavljanja nezakonitih migracij"", so sporočili iz Libijske nacionalne vojske (LNA) poveljnika Haftarja. Te sile nadzorujejo predvsem vzhod in pa tudi dele na jugu države.
Poveljnik teh sil Haftar sicer podpira administracijo Abdulaha Al Tanija na vzhodu Libije, ki velja za konkurenco s strani Združenih narodov uradno priznani vladi v Tripoliju. Tudi vlada iz Tripolija pa je v preteklih dneh kategorično zavrnila namestitev centrov za prebežnike v Libiji."
http://www.rtvslo.si/evropska-unija/juncker-v-bruslju-ne-moremo-odlocati-za-drzave-severne-afrike/459290,prebežnik,877,"
					28. junij 2018 ob 17:09,zadnji poseg: 28. junij 2018 ob 22:44
					Bruselj - MMC RTV SLO, Reuters, STA, Radio Slovenija","
J. R., Erika Štular, Radio Slovenija
","Juncker: ""V Bruslju ne moremo odločati za države severne Afrike""","Predsednik Evropske komisije Jean-Claude Juncker je na vrhu o migracijah v pogovorih glede prebežniških centrov zunaj EU-ja posvaril pred neokolonializmom. Razprava voditeljev o migracijah se bo po napovedih nadaljevala pozno v noč.
Voditelji evropskih držav in institucij na dvodnevnem vrhu v Bruslju razpravljajo o dogovorih v povezavi z migracijami prebežnikov, ki v Evropo prihajajo iz severne Afrike. Voditelji so razpravljali o vzpostavitvi centrov za izkrcanje in obravnavo prebežnikov zunaj EU-ja, s katerimi bi po prepričanju nekaterih odpravili glavno vabo za prebežnike in uničili poslovni model tihotapcev ljudi.
Italija želi počakati na vprašanje migracijVečerne tiskovne konference ni bilo zaradi različnih mnenj. ""V jedru diskusije je to, kako se bomo zvečer, kajti razprava se je šele začela, odločili glede nadaljnjega obvladovanja migracij. Dopoldanske teme smo dobro obravnavali. Šlo je za teme na področjih obrambe, zaposlovanja, rasti, digitalizacije in podobno. Dosegli smo sporazum, vendar italijanski premier ni želel dokončno dati svoje privolitve k celotnemu dokumentu, dokler se ne razreši še vprašanje migracij,"" je za Odmeve iz Bruslja dejal Miro Cerar, ki opravlja tekoče posle. Voditelji skušajo na večerni razpravi najti skupni jezik glede migracijske politike.
""V Bruslju ne moremo odločati za severnoafriške države,"" je predtem izpostavil Juncker in posvaril pred dajanjem vtisa, da gre za neokolonializem. Tudi nemška kanclerka Angela Merkel je opozorila, da se je treba pogovarjati z državami severne Afrike, ne o teh državah.
EU naj bi tovrstne centre nameraval vzpostaviti v sodelovanju z Visokim komisariatom Združenih narodov za begunce (UNHCR) in Mednarodno organizacijo za migracije (IOM), ki pa sta na predvečer vrha opozorila, da je treba ljudi, rešene v mednarodnih vodah, hitro prepeljati ""na varno v EU in potencialno tudi kam drugam"", in države pozvala, naj storijo več za preprečevanje smrti prebežnikov, ki skušajo prečkati Sredozemsko morje. Letos je tako umrlo že tisoč ljudi.
Osredotočenje na zunanje meje in centre za njimiVoditelji EU-ja se morajo na vrhu osredotočiti na zunanje meje, vključno s projektom centrov za izkrcanje, je še pred začetkom vrha v Bruslju opozoril predsednik Evropskega sveta Donald Tusk. ""Alternativa je še naprej kaotično zapiranje meja, tudi znotraj EU-ja, kot tudi naraščanje konfliktov med članicami Unije,"" je opozoril.
Nemška kanclerka Angela Merkel je že pred srečanjem dejala, da spor okoli azilne politike ogroža celo obstanek EU-ja. ""Ne želimo si ponovitve leta 2015,"" je poudarila kanclerka in s tem spomnila na leto, ko je Nemčija dovolila vstop 890.000 prišlekom.
Cerar: Vračanje prosilcev iz Nemčije ni sprejemljivoSlovenski premier Miro Cerar, ki opravlja tekoče posle, je dejal, da vračanje prosilcev za azil iz Nemčije v Slovenijo ni sprejemljivo. Slovenija ne načrtuje nobenega dvostranskega dogovora z Nemčijo ali katero drugo državo o vračanju prosilcev za azil, takšni dogovori ji niti niso bili ponujeni, je Cerar povedal pred vrhom.
Po veljavni evropski azilni zakonodaji, ki se je v krizi leta 2015 izkazala za neučinkovito, je namreč za obravnavo prošenj za azil pristojna prva članica vstopa prebežnika v Unijo. Nemčija je že v stiku z več članicami glede sklenitve dogovorov, s katerimi naj bi zajezili sekundarna gibanja prosilcev za azil, a ti dogovori sprožajo skrbi, da bi to lahko vodilo v razdrobitev schengena.
Conte: Dovolj besed, potrebujemo dejanjaMigracijska situacija je zadnje čase osrednja tema tudi v italijanski vladi. Premier Giuseppe Conte je pred vrhom dejal, da ima Italija dovolj besed, saj potrebuje konkretna dejanja. Italijanske oblasti so namreč zaprla svoja pristanišča za ladje, ki rešujejo prebežnike.
Diplomatski prah po ladji Acquarius zdaj dviguje ladja Lifeline z več kot 230 prebežniki na krovu, ki je nazadnje vplula na Malto, čeprav so ji sprva prihod prepovedale tako malteške kot italijanske oblasti. Malteški premier Joseph Muscat je sporočil, da bo poleg Malte, Italije, Luksemburga, Nizozemske, Portugalske, Irske, Belgije in Francije del prebežnikov z ladje prevzela tudi Norveška, in se ji za to zahvalil.
Soustanovitelj nemške nevladne organizacije Mission Lifeline Axel Steier je povedal, da je policija kapitana ladje v okviru preiskave domnevnega kršenja mednarodnega prava zaslišala že v sredo zvečer. Več držav EU-ja ladji očita nezakonito delovanje, potem ko je 21. junija rešila prebežnike iz morja, med njimi je tudi več otrok in nosečnica, in jih nato ni želela predati libijski obalni straži. Organizacija Mission Lifeline je obtožbe večkrat zavrnila, rekoč, da bi bila predaja prebežnikov libijski obalni straži neskladna z ženevsko konvencijo o statusu beguncev in tako zločin.
ZN in IOM opozarjata na smrtne žrtve med prebežnikiVisoki komisariat Združenih narodov za begunce (UNHCR) in Mednarodna organizacija za migracije sta (IOM) pred vrhom evropske države pozvala k usklajenemu in regionalnemu ukrepanju za zmanjšanje smrtnih žrtev med prebežniki pri prečkanju Sredozemskega morja, saj je pri tem letos umrlo nekaj manj kot tisoč ljudi. ""Zavračanje reševanja ali prelaganje odgovornosti za azil na druge je popolnoma nesprejemljivo. Države se morajo združiti in začrtati novo pot naprej,"" je povedal Filippo Grandi, visoki komisar ZN-a za begunce.
Manj prebežnikov kot prejšnja letaPred vrhom je bilo iz Bruslja slišati tudi svarila, da morebitni neuspeh pri dogovorih lahko še dodatno okrepi vzpon avtoritarnih in protievropskih sil. Letos je po podatkih UNHCR-ja in IOM-a v Evropo prek Sredozemskega morja prišlo okoli 42.000 ljudi, v enakem obdobju lani pa 85.000. Oboje je precej manj kot leta 2015, ko je morje prečkalo več kot milijon ljudi, smrtnih žrtev pa je bilo okoli 5.000.
Evropski voditelji se bodo ob migracijah pogovarjali tudi o brexitu in trgovanju, predvsem v povezavi s carinami na ameriški uvoz in izvoz."
http://www.rtvslo.si/crna-kronika/nasli-truplo-iranskega-prebeznika/459246,prebežnik,166,"
					28. junij 2018 ob 11:14
					Ilirska Bistrica - MMC RTV SLO, STA","
G. C.
",Našli truplo iranskega prebežnika?,"Na območju med Obrovom in Podgradom so v sredo zjutraj našli truplo. Koprski policisti navajajo, da na truplu ni znakov nasilja, identiteta pa tudi še ni potrjena.
Primorske novice so poročale, da naj bi našli dokumente v arabski pisavi in mobilni telefon ter da gre verjetno za Iranca, ki je umrl med prebijanjem proti Italiji. Truplo je našel delavec podjetja CPK, ki skupaj s sodelavci ureja brežine ob glavni cesti med Obrovom in Hrušico.
Medtem ko je strojnik s kopačem kopal brežino, je delavec čistil teren za delo v prihodnjih dneh. Med delom je v grmovju najprej našel nahrbtnik, nato pa je pogledal proti notranjosti gozda in približno deset metrov stran sredi majhne dolinice odkril že delno razpadlo oblečeno človeško truplo in poklical policijo.
Policisti po pisanju Primorskih novic domnevajo, da je šlo za prebežnika, ki se je prebijal proti Italiji. Pri Hrušici naj bi obnemogel ter se ulegel v zaraščeno dolino deset metrov od glavne ceste. Moški naj bi domnevno umrl pozimi ali zgodaj spomladi."
http://www.rtvslo.si/svet/evropa/siroka-obsodba-predlogov-za-vzpostavitev-centrov-za-prebeznike-zunaj-eu-ja/459243,prebežnik,876,"
					28. junij 2018 ob 11:04,zadnji poseg: 28. junij 2018 ob 14:24
					Ljubljana - MMC RTV SLO","
B. V.
",Široka obsodba predlogov za vzpostavitev centrov za prebežnike zunaj EU-ja,"Evropske predloge za vzpostavitve centrov za prebežnike zunaj EU-ja so obsodili predstavniki severnoafriških držav, organizacije za človekove pravice in vodja UNHCR-ja.
Ta zamisel naj bi bila osrednja tema pogovorov dvodnevnega vrha EU-ja v Bruslju, ki se začenja v četrtek. Članice EU-ja, ki so sicer glede odnosa do prebežnikov močno razdeljene, bodo razpravljale o t. i. platformah za izkrcanje v državah, kot so Niger, Libija, Tunizija, Alžirija, Maroko in Egipt.
Osnutek sklepov vrha pravi, da ""Evropski svet podpira razvoj koncepta regionalnih platform za izkrcanje v tesnem sodelovanju z UNHCR-jem in IOM-om"", poroča Al Džazira. UNHCR je Visoki komisariat ZN-a za begunce, IOM pa Mednarodna organizacija za migracije.
""Takšne platforme bi omogočile hitro procesiranje za razlikovanje ekonomskih migrantov od tistih, ki potrebujejo mednarodno zaščito, in zmanjšanje spodbud k odpravam na nevarna potovanja,"" piše v osnutku.
Do zdaj se še nobena država ni strinjala, da bi sodelovala v tem projektu. Nasprotno, več jih je izrecno zavrnilo možnost postavitve centrov na njihovem ozemlju. To sta že storili Tunizija in Libija, ta teden pa je tudi albanski premier Edi Rama kategorično zavrnil možnost, da bi tak center za prebežnike postavili v Albaniji. Kot je dejal, pomenijo ti centri ""odlaganje obupanih ljudi kot toksične odpadke, ki jih nihče ne želi"".
Nemška kanclerka Angela Merkel meni, da spor okoli azilne politike ogroža obstanek EU-ja. ""Ne želimo si ponovitve leta 2015,"" je poudarila kanclerka in s tem spomnila na leto, ko je Nemčija dovolila vstop 890.000 prišlekom.
Od vrha EU-ja v Bruslju nima velikih pričakovanj. Po njenem mnenju se članice še niso pripravljene dogovoriti za skupen azilni sistem. Težave še naprej ostajajo, ko gre za uvedbo enotnih standardov pri obravnavi prosilcev za azil in vprašanju ""solidarne porazdelitve migrantov in beguncev"".
Zato bi bilo, pravi, smiselno oblikovati ""koalicijo voljnih"", ki bi morala zagotoviti, da si tisti, ki prosijo za mednarodno zaščito, ne bi mogli izbirati države v Evropi, v kateri bi vložili prošnjo za azil.
Kanclerka je v parlamentu zagovarjala svojo odločitev s septembra 2015, da se prosilci za azil ne zavračajo že na meji. ""To se mi zdi s pogledom nazaj še vedno pravilno,"" je poudarila. Ministrske predsednike zveznih dežel je pozvala, naj se pri vprašanjih načrtovanih azilnih centrov in centrov za izgon ne upirajo.
Ljudje kot blagoKritike prihajajo tudi iz UNHCR-ja. Visoki komisar Filippo Grandi je dejal, da ""ima Afrika že dovolj težav in obstaja veliko tveganje, da bi prosilci za azil obtičali v tranzitnih državah"". Dodal je, da ""ima EU vse zmožnosti upravljati ta tok na pošten način brez prelaganja bremena na revnejša območja, ki že zdaj gostijo veliko beguncev"". Za zdaj ni popolnoma jasno, kako bi ti centri delovali.
Hasiba Hadž Sahraui, svetovalka za humanitarne zadeve pri organizaciji Zdravniki brez meja (MSF), je opozorila, da se na ljudi gleda kot na ""blago"". ""Ljudi ne vidimo več kot ljudi s pravicami, ampak kot blago, ki se ga podaja sem ter tja med državami v zameno za denar ali politično priznanje,"" je dejala.
Ideja centrov za prebežnike zunaj EU-ja se je pojavila že leta 2015, ko je Bruselj razmišljal o uporabi poslopij EU-ja v državah izvora za preverjanje prosilcev za azil.
Direktorica Inštituta za migracijske politike Elizabeth Collett je dejala, da je ne preseneča, da se ta ideja spet pojavlja. Šlo naj bi namreč za umirjanje ostrejšega nasprotovanja prebežnikom. Avstrija in Danska sta tako predlagali, da se tudi prosilci za azil, ki so že v EU-ju, napotijo v centre zunaj Unije. Med državami, ki podpirajo tovrstne centre, sta tudi Francija in Italija.
Ljudje obtičijo za zelo dolgoJudith Sunderland iz organizacije Human Rights Watch je medtem opozorila na podobne zgodovinske primere. ZDA so tako v ta namen uporabljale oporišče v Guantánamu, preden je postal vojaški zapor, Avstralija pa za zapiranje prosilcev za azil uporablja Nauru in Papuo Novo Gvinejo. ""Ljudje so obtičali za zelo dolgo, v obupnih razmerah in ob slabi obravnavi s hudimi posledicami na njihovo fizično in psihično zdravje,"" je dejala.
Niger se je konec lanskega leta strinjal, da začasno sprejme begunce, ki so v slabih pogojih živeli v libijskih centrih za pridržanje. Marca je UNHCR oznanil, da so začasno prekinili akcijo, ker je bilo preseljenih premalo ljudi. Maja so nato akcijo obnovili. Od več kot 1.400 beguncev, ki so bili iz Libije prepeljani v Niger, jih je bilo manj kot 200 nastanjenih v Evropi ali Severni Ameriki.
UNHCR sicer pričakuje, da bo letos v Evropo po morju prispelo 80.000 ljudi, kar je pol manj kot leta 2017. Glede na močno zmanjšano število novoprispelih prebežnikov Judith Sunderland iz HRW-ja opozarja, da je ""panika izmišljena"" ter da se pogovor o tem vprašanju premika v ""zelo nevarno smer"".
Prebežniki v obupnih razmerahObstaja tudi zaskrbljenost, da države, kjer bi lahko obstajali ti centri za prebežnike, ne bi zmogle zagotavljati človekovih pravic tam zaprtih ljudi. Razmere v libijskih centrih za pridržanje so po besedah Visokega komisarja ZN-a za človekove pravice Zeida Rada Al Huseina ""šokantne za vest človeštva"". Associated Press pa je v ponedeljek poročal, da je Alžirija v saharski puščavi zapustila vsaj 13.000 prebežnikov, ki jih je proti Nigru in Maliju izgnala brez hrane in vode.
Komisar EU-ja za migracije Dimitris Avramopoulos je želel pomiriti duhove in dejal, da EU ne bo vzpostavil ""Guantánama za migrante"". Guantánamo je zloglasni ameriški vojaški zapor za teroristične osumljence, kjer se zadržujejo po več let brez sojenja in mučijo."
http://www.rtvslo.si/svet/evropa/ladja-lifeline-na-malti-prebezniki-v-sedem-drzav-ladja-zasezena/459221,prebežnik,404,"
					27. junij 2018 ob 21:56
					Valletta - MMC RTV SLO, STA, Reuters","
A. P. J.
","Ladja Lifeline na Malti - prebežniki v sedem držav, ladja zasežena","Ladja nemške nevladne organizacije Lifeline, na kateri je več kot 230 prebežnikov, se je po petih dneh, ko je bila njena usoda nejasna, le zasidrala na Malti.
A ta sredozemska država ji je vplutje dovolila šele po tem, ko je več članic Evropske unije izrazilo pripravljenost, da sprejmejo prebežnike z ladje.
Ladja je prejšnji četrtek v Sredozemskem morju rešila več kot 230 ljudi, med njimi otroke in nosečnico, a sta ji Malta in Italija sprva prepovedali vplutje. Malta je nato v torek potrdila, da bo dovolila vplutje ladje, a le, če bodo druge države članice Evropske unije prevzele nekatere ljudi s krova.
Organizacija Lifeline je pred tem v torek Malto pozvala, naj ladjo spusti v eno izmed pristanišč zaradi vse slabših razmer na morju in številnih obolelih na krovu.
Muscat: Ostali bodo lahko le pravi prosilci za azilMalteški premier Joseph Muscat je dejal, da bo ob Malti prebežnike prevzelo še šest članic EU-ja – Luksemburg, Italija, Portugalska, Irska, Belgija in Francija. Dodal je, da Malta po mednarodnem pravu nima nikakršnih obveznosti, da ladji pomaga, a da bo to naredila zaradi humanitarnosti.
Dejal je še, da bodo dovolili v EU-ju ostati samo ""pravim prosilcem za azil"", gospodarske migrante pa bodo vrnili domov. Napovedal je tudi, da bo Malta zoper domnevno nezakonito delovanje ladje nemške nevladne organizacije Mission Lifeline uvedla preiskavo in plovilo zasegla. Poudaril je tudi, da gre za izjemno situacijo, ki je ne gre imeti za vzorec ravnanja v prihodnje.
Ladja Lifeline naj bi po navedbah Malte nepravilno registrirala zastavo na Nizozemskem. Poleg tega ji skupaj z Italijo očitata nezakonito delovanje, ko je 21. junija rešila prebežnike iz morja in jih ni želela predati libijski obalni straži.
Humanitarci obtožbe zavračajoNemška nevladna organizacija Mission Lifeline je obtožbe zavrnila. Dejali so, da bi bila predaja prebežnikov libijski obalni straži neskladna z ženevsko konvencijo o statusu beguncev in tako zločin. Obtožbe je zavrnila tudi posadka, ki je sporočila, da je delovala skladno z mednarodnim pravom, ki prepoveduje vračanje prosilcev za azil v države, kjer jim grozi preganjanje.
Nemška človekoljubna organizacija Mission Lifeline je bila ustanovljena leta 2016 v Dresdnu. Od lani v Sredozemskem morju rešuje prebežnike. Po besedah njenega predstavnika Axela Steierja ima okoli 30 članov in več kot sto človekoljubnih delavcev. Nastala je iz pobude, ki je nudila pomoč beguncem na balkanski begunski poti jeseni leta 2015.
V Evropo je letos samo po morju prišlo nekaj več kot 43.000 prebežnikov, večina v Španijo, Italijo in Francijo."
http://www.rtvslo.si/evropska-unija/albanija-zavrnila-moznost-da-bi-tam-vzpostavili-centre-za-prebeznike/459148,prebežnik,219,"
					27. junij 2018 ob 12:47
					Tirana - MMC RTV SLO, STA","
B. V.
","Albanija zavrnila možnost, da bi tam vzpostavili centre za prebežnike","Albanski premier Edi Rama je zavrnil možnost, da bi na albanskem ozemlju vzpostavili centre za prebežnike, namenjene v Evropsko unijo. Albanija se v zadnjih dneh omenja kot ena od možnih držav za postavitev centrov, v katere bi EU namestila migrante.
""Nikoli ne bomo sprejeli takšnih begunskih centrov EU-ja,"" je Rama povedal za nemški tabloid Bild, kot ga povzema nemška tiskovna agencija DPA. ""Rešitev, da bi Albanijo spremenili v valobran za begunce, je nesprejemljiva,"" je dejal. Takšni centri po njegovih besedah pomenijo ""odlaganje obupanih ljudi kot toksične odpadke, ki jih nihče ne želi"".
Poudaril je sicer, da je Albanija pripravljena prevzeti pravičen delež pri reševanju vseevropskih težav, vendar pa tega ne more storiti sama. Tirane v to ne bodo prepričali niti v okviru pogajanj o njenem vstopu v povezavo, je poudaril Rama. ""Begunska kriza mora biti ločena od našega približevanja EU-ju,"" je dodal.
Možnost vzpostavitve begunskih centrov v Albaniji je Rama zavrnil dan po tem, ko so članice EU-ja dosegle dogovor o pogojnem začetku pristopnih pogajanj s Tirano in Skopjem.
Albanija in nekatere severnoafriške države se v Evropi v zadnjem času neuradno omenjajo kot možne države za vzpostavitev centrov za izkrcanje in obravnavo prebežnikov zunaj Unije. Vzpostavitev centrov je eden od ukrepov v predlaganih sklepih vrha EU-ja, ki bo v četrtek in petek, namenjen pa bo predvsem razpravi o migracijah."
http://www.rtvslo.si/svet/evropa/v-nemski-koaliciji-se-niso-zblizali-stalisc-glede-priseljevanja/459133,prebežnik,352,"
					27. junij 2018 ob 09:27,zadnji poseg: 27. junij 2018 ob 09:49
					Berlin - MMC RTV SLO, STA, Reuters","
B. V.
",V nemški koaliciji še niso zbližali stališč glede priseljevanja,"Stranke nemške koalicije na torkovem srečanju vodstev strank niso zbližale stališč glede priseljevanja, položaj v koaliciji pa naj bi bil zelo napet. Omenja se tudi možnost novih volitev.
Vodstva CDU-ja, Krščansko-socialne unije (CSU) in socialdemokratov (SPD) so se v torek sestala na zasedanju o sporu glede priseljevanja, a dogovora niso dosegli. ""V vsakem primeru imamo še v nedeljo in ponedeljek čas za pogovore. CSU bo zasedal v nedeljo, ko bomo ocenili rezultate,"" je povedal vodja poslanske skupine Krščansko-demokratske unije (CDU) Volker Kauder.
Poudaril je še, da pri razlikah v stališčih ""ne gre za malenkosti, ampak nekaj zelo osrednjega in pomembnega"", pogovor povzema nemška tiskovna agencija DPA.
CSU se bo sestal v nedeljo, ko bodo odločali, ali se bodo zoperstavili kanclerki Angeli Merkel. Če bo Seehofer vztrajal pri svojih načrtih, naj bi bila po mnenju številnih članov CDU-ja, kanclerka prisiljena, da ga zamenja. To pa bi lahko pripeljalo do razpada 70 let starega zavezništva med CDU-jem in CSU-jem, poroča Reuters. V tem primeru sta možnosti manjšinska vlada ali nove volitve. Mogoče pa je tudi, da bi tudi kanclerka po skoraj 13 letih vodenja vlade izgubila podporo v lastni stranki.
Vodja SPD-ja Andrea Nahles je dejala, da so razmere zelo napete, pri čemer so v zraku tudi nove volitve. ""V vseh vprašanjih, vključno s politiko priseljevanja, imamo v koaliciji zelo napeta stališča. Nezadovoljivo je, da smo obtičali, in ni jasno, kaj se bo zgodilo,"" je dejala. Na vprašanje, ali se pripravlja na nove volitve, je odvrnila: ""Ne vem. Iskreno, bomo še videli.""
Seehofer bi zavračal prosilce za azilNemški notranji minister Horst Seehofer (CSU) namreč grozi, da bo Nemčija na meji začela zavračati prosilce za azil, ki bodo že registrirani v drugi državi članici Evropske unije, če kanclerka Angela Merkel (CDU) na vrhu EU-ja v Bruslju v četrtek in petek ne bo dosegla dogovora na ravni Unije.
Kanclerka tem enostranskim ukrepom nasprotuje in se zavzema za ""evropsko rešitev"" oziroma dvo- ali večstranske dogovore z državami z največ prebežniki, kot sta Italija in Grčija. Kanclerko, ki je v prejšnjih dneh sicer izrazila bojazen, da na vrhu ne bodo dosegli dogovora, v njenih stališčih podpira tudi SPD."
http://www.rtvslo.si/svet/evropa/malta-bo-dovolila-vplutje-ladje-s-prebezniki-a-zahteva-da-jih-sprejmejo-tudi-drugi/459116,prebežnik,297,"
					26. junij 2018 ob 20:59
					Valletta - MMC RTV SLO, STA","
B. V.
","Malta bo dovolila vplutje ladje s prebežniki, a zahteva, da jih sprejmejo tudi drugi","Malta je potrdila, da bo dovolila vplutje ladje Lifeline nemške nevladne organizacije Mission Lifeline z več kot 230 rešenimi prebežniki, če bodo druge članice Evropske unije prevzele nekatere izmed njih.
Ladja Lifeline je v četrtek v Sredozemskem morju rešila več kot 230 prebežnikov, med njimi otroke in nosečnico, a sta ji Malta in Italija sprva prepovedali vplutje.
""Ravno sem po telefonu govoril s premierjem Muscatom, ladja nevladne organizacije Lifeline se bo zasidrala na Malti,"" je sporočil italijanski premier Giuseppe Conte, še preden je to potrdila Malta. Ob tem je obljubil, da bo Italija prevzela del rešenih prebežnikov.
Pomoč je zdaj obljubil tudi francoski predsednik Emmanuel Macron, ki je dejal, da bo Francija ena od šestih evropskih držav, ki bo prevzela prebežnike z ladje Lifeline. Kot je pojasnil, bo vsaka država prevzela nekaj deset ljudi.
Poleg Italije in Francije sta svojo pomoč potrdili še Portugalska in Španija.
Bo Malta ukrepala zoper Lifeline?Z Malte so danes še sporočili, da bodo ob vplutju ladje začeli preiskavo in morebiti ukrepali proti Lifelinu. Malteške oblasti bodo preiskale dejanja kapitana ladje. Sumijo ga, da ni upošteval ukazov italijanske obalne straže, naj prepusti prebežnike libijski obalni straži.
Zgodba se je v ponedeljek srečno končala tudi za dansko tovorno ladjo Alexander Maersk z rešenimi prebežniki na krovu, saj so ji dovolili vplutje v italijansko pristanišče na Siciliji. Ladja je v petek po navodilih italijanske obalne straže rešila 108 ljudi, vendar pa ji notranji minister Matteo Salvini, vodja skrajno desne Lige, ni dovolil vstopa v italijanska pristanišča.
Salvini je ladje humanitarnih organizacij, ki rešujejo prebežnike v Sredozemskem morju, obtožil, da izvajajo ""taksistoritve"" za prebežnike.
V Italijo je od leta 2014 prispelo več kot 600.000 prebežnikov. Humanitarne organizacije in organizacije za varstvo človekovih pravic opozarjajo, da so prebežniki v Libiji v nevarnosti zaradi milic in tihotapcev ljudi."
http://www.rtvslo.si/svet/avstrija-v-sentilju-z-enoto-za-varovanje-meje-cerar-jo-vidi-kot-provokacijo/459069,prebežnik,706,"
					26. junij 2018 ob 13:06
					Šentilj - MMC RTV SLO, STA","
K. S., Foto (galerija): BoBo
",Avstrija v Šentilju z enoto za varovanje meje. Cerar jo vidi kot provokacijo.,"Nova enota avstrijske policije za varovanje meje Puma je na vaji tik ob mejnem prehodu Šentilj prestala krst. Slovenski premier Miro Cerar je dejal, da avstrijska vaja na meji ni potrebna in da jo doživlja ""celo kot nekoliko provokativno"".
""Slovenija zelo dobro opravlja svojo vlogo pri nadzoru migrantskih tokov, priliva prebežnikov iz Slovenije v Avstrijo ni zaznati. Zato s tega vidika vaja ni primerna. Treba je čim prej najti skupne rešitve na evropski ravni,"" je poudaril Cerar, ki verjame, da bosta v prihodnjih mesecih vendarle sledili ponovna vzpostavitev schengenskega režima in odprava notranjih nadzorov na mejah.
Predstavitev zmožnosti njenega ukrepanja v primeru večjega navala prebežnikov po besedah notranjega ministra Herberta Kickla ne kaže morebitnega nezaupanja Sloveniji, ampak bi bila lahko izvedena na kateri koli mejni točki.
""Seveda ima slovenska policija naše zaupanje,"" je odgovoril na vprašanje enega od novinarjev, ki so spremljali vaje, na katerih je sodelovalo okoli 500 policistov in 220 vojakov. Med njimi so bili tudi pripadniki nove enote za varovanje meje Puma, ki jim je minister Kickl ob tej priložnosti tudi uradno izročil nove našitke za uniforme.
Na vaji so predstavili tri možne scenarije ukrepanja varnostnih sil, če bi na mejo prišla večja skupina prebežnikov in bi pri tem izbruhnili nemiri. Med drugim so pri prikazu sodelovali vojaški helikopter z najnovejšo tehnologijo snemanja dogajanja na daljavo in več vojaških helikopterjev, s katerimi lahko po potrebi hitro pripeljejo na pomoč dodatne enote iz drugih delov države.
""Pripravili smo scenarije, ki se lahko zgodijo kjer koli na naših mejah. Ključno je, da smo pripravljeni in da pokažemo, da varovanje meje zdaj deluje,"" je povedal Kickl. ""Država, ki ne more učinkovito zavarovati svoje meje, izgubi svojo verodostojnost. Trdno sem odločen, da se dogodki iz leta 2015 nikoli več ne smejo ponoviti, in to je sporočilo, ki ga želimo danes poslati,"" je dodal.
""Dobro sodelujemo s sosedami""V načrtovanju svojih dejavnosti na področju migracij po njegovih besedah sodelujejo s sosednjimi državami. ""Zelo dobro sodelujemo z vsemi sosednjimi državami, tudi Slovenijo. Z vsemi, tudi partnerji na Balkanu, zelo tesno operativno sodelujemo. Partnerje smo povabili k ogledu vaje, da vidijo primere dobrih praks varovanja meje. Vse, kar smo danes pokazali, smo sestavili na podlagi izkušenj iz let 2015 in 2016. To je znanje, ki smo ga pridobili in ga rade volje predamo tudi vsem drugim, katerim bi to lahko koristilo,"" je povedal. ""Kot pravijo, preventiva je boljša kot kurativa, zato se moramo vedno pripraviti na najhujše, v upanju, da se to nikoli ne bo zgodilo.""
Osrednjo vlogo pri varovanju meje naj bi v prihodnje igrala prav enota Puma, ki naj bi bila v celoti vzpostavljena septembra. ""Pomembno je, da položaj ustrezno nadziramo, da se lahko pravočasno odzovemo. Prav zato smo za ime nove enote izbrali mačko, ki lahko zelo hitro skoči, in sicer tja, kjer jo v nekem trenutku najbolj potrebujemo,"" je povedal minister, ki tako kot minister za obrambo Mario Kunasek prihaja iz vrst svobodnjakov (FPÖ).
Vajo preložili za en danVaja je bila sprva načrtovana v ponedeljek, ko je bil v Sloveniji dan državnosti, a so jo nato po pozivu iz Ljubljane preložili za en dan. ""To za nas ni bil noben problem. To je bilo za Slovence pomembno in iz dobrososedskih odnosov je razumljivo, da smo se odločili za prestavitev,"" je povedal Kickl.
Dobro sodelovanje je potrdil tudi z Nemčijo. ""Imamo skupni interes, to je, da imamo nadzor nad položajem. Da smo, če EU ni v položaju učinkovito varovati zunanje meje, sposobni sami prevzeti to nalogo, saj to dolgujemo svojim državljanom. Skupaj smo močnejši. Skupaj zasledujemo cilj, da so končno v središču azilne in migracijske politike potrebe državljanov, in ne interesi tihotapcev, ki so še do pred kratkim narekovali dogajanje,"" je povedal.
Vaja je potekala na t. i. starem mejnem prehodu Šentilj, kjer so avstrijske oblasti v času begunskega vala pred tremi leti postavile obsežen ograjni in registracijski sistem za sprejemanje beguncev. Ta po letu 2016 ni več v uporabi, saj se je po zaprtju t. i. balkanske poti val migrantov ustavil. Zdaj so v središču pozornosti skrivne nezakonite migracije.
#Slovenija je varna država, zavzemamo se za krepitev kontrole na zunanjih mejah #EU. Opozoril sem na dejstvo, da kontrola na slovensko-avstrijski meji ni upravičena, in se zavzel za odpravo notranjega nadzora na mejah držav članic schengenskega sistema. #migracije"
http://www.rtvslo.si/slovenija/cerar-slovenija-je-glede-nezakonitih-migracij-varna-in-budna/459035,prebežnik,756,"
					26. junij 2018 ob 08:53,zadnji poseg: 26. junij 2018 ob 21:17
					Ljubljana - MMC RTV SLO, STA","
L. L.
",Cerar: Slovenija je glede nezakonitih migracij varna in budna,"Predsednik vlade, ki opravlja tekoče posle, Miro Cerar je na sestanku s predstavniki parlamentarnih strank predstavil vsebino pogovorov minivrha EU-ja o migracijah. Cerar zagotavlja, da je Slovenija varna država, opozarja pa na kopičenje prebežnikov v BiH-u. Tema sestanka je bila tudi prodaja NLB-ja, kjer bo morala odhajajoča vlada sprejeti še nekatere odločitve.
Nedeljskega minivrha v Bruslju o migracijah so se udeležili voditelji 16 evropskih držav. Med njimi je bil tudi Cerar. Vrh kakih posebnih sklepov ni prinesel, so si pa voditelji izmenjali mnenja in pretresli nekatere ideje pred rednim vrhom EU-ja v četrtek in petek, na katerem bi že lahko sprejeli konkretne odločitve. Cerar je ob tem dejal, da je bila razprava usmerjena predvsem k iskanju rešitev tako za krepitev nadzora na zunanji meji kot tudi k sodelovanju z državami, kjer so krize, oziroma s tranzitnimi državami na poti prebežnikov v Evropo.
""Slovenija se zavzema za dodatno krepitev nadzora nad zunanjimi mejami EU-ja,"" je dejal Cerar in dodal, da Slovenija to mejo vzorno varuje, zato tudi meni, da ni upravičeno, da Avstrija izvaja nadzor na meji s Slovenijo: ""Zato sem se zavzemal, da se ti nadzori čim prej odpravijo. Nujno je, da se schengen ohrani tak, kot je bil prvotno zamišljen."" Cerar zato tudi ne vidi potrebe po vaji avstrijske enote na meji in jo dojema tudi kot ""nekoliko provokativno"". Če bi prihajalo do vala migracij, bi to razumel, ""a iz naše smeri migranti ne prihajajo in s tega vidika je ta vaja nepotrebna.""
Zaskrbljen zaradi dogajanja v BiH-uCerar je ob tem poudaril, da mora Evropa narediti več v Afriki, na Bližnjem vzhodu in v Aziji od koder prihajajo ti prebežniki. V tem kontekstu je Cerar poudaril, da je na delovnem vrhu EU-ja spregovoril tudi o problematiki vzhodnega Balkana, kjer sicer ni več takega priliva migrantov, kot je bil leta 2015, a so tam še vedno aktivne kriminalne združbe tihotapcev. Cerar je pohvalil Slovenijo, da je v boju s temi kriminalnimi združbami zelo uspešna.
Je pa zaskrbljen zaradi dogajanja v Bosni in Hercegovini, ""kjer nimajo mehanizmov za spopadanje z migrantsko problematiko"". Cerar je ob tem dejal, da se je s to težavo treba začeti ukvarjati, da se ne bi pojavila kopičenje migrantov na zunanji schengenski meji. Premier, ki opravlja tekoče posle, je še dejal, da je seveda v interesu Slovenije, da bi bila tudi Hrvaška članica schengena, saj bi to olajšalo varovanje meje, a mora Zagreb za to izpolniti pogoje, izkazati, da je sposoben učinkovito varovati mejo, in hkrati dokazati, da je pripravljen spoštovati pravna načela in pravila v EU-ju. ""Če Hrvaška ne bo spoštovala vladavine prava, ne vidim, katera država bi lahko podprla njen vstop v schengen,"" je dejal.
Kakšna bo odločitev komisije o NLB-ju?Na srečanju so predstavniki parlamentarnih strank obravnavali tudi problematiko NLB-ja, saj bo treba zgodbo o prodaji te največje slovenske banke voditi naprej, ne glede na to, da Slovenija najbrž še nekaj časa ne bo imela vlade s polnimi pooblastili. Nova odločba Evropske komisije glede prodaje NLB-ja se po neuradnih informacijah napoveduje še pred avgustom, eno ključnih vprašanj pa je spet državna zaščita banke pred negativnimi učinki postopkov proti LB-ju oz. NLB-ju zaradi prenesenih deviznih vlog hrvaških varčevalcev.
Cerar je ob tem poudaril, da je predstavnike parlamentarnih strank seznanil z odprtimi vprašanji glede NLB-ja, kjer Slovenija pripravlja nov približevalni predlog, ki bo temeljil na dosedanjih predlogih in o katerem bo komisija odločila, po pričakovanjih ministrice Mateje Vraničar Erman v sorazmerno hitrem času. O nadaljnjih postopkih glede prodaje NLB-ja ni želela špekulirati, pojasnila pa je, da podatki s finančnih trgov za zdaj kažejo, da bi lahko letos še vedno dosegli primerno ceno za banko. ""Pripravljalni postopki tečejo nemoteno, glavna priprava pa je dobro poslovanje banke,"" je dodala Vraničar Ermanova.
Odprto je tudi vprašanje, kako zaščititi kapitalske naložbe NLB-ja pred postopki na Hrvaškem, ki so po presoji Cerarja protipravni. ""Veseli pa me, da se vsi strinjamo, da je treba ohraniti NLB kot pomembnega regionalnega akterja, kar je tudi v korist naših davkoplačevalcev."" Finančna ministrica, ki opravlja tekoče posle, je dejala, da so danes obravnavali predlog za zaščito banke, kot ga je pred časom že oblikovalo ministrstvo. ""Več pa je bilo naklonjenosti temu, da bi zgodbo reševali z vložitvijo ustreznega zakona. Na ministrstvu bomo še enkrat pregledali celotno dokumentacijo, jo nadgradili z argumenti današnjega srečanja in v kratkem v nadaljnji postopek predložili predlog zakona,"" je pojasnila Vraničar Ermanova.
Cerar pa je ob tem dodal še, da je vlada vselej stremela k temu, da se davkoplačevalci ne bi znova počutili oškodovane. Na sestanku so razpravljali tudi o izplačilu dividend, ki bodo, tako meni Cerar, koristile državi."
http://www.rtvslo.si/svet/evropa/spanija-ne-bo-sprejela-nove-humanitarne-ladje-s-prebezniki/458991,prebežnik,599,"
					25. junij 2018 ob 14:48,zadnji poseg: 25. junij 2018 ob 15:43
					Rim,Tripolis - MMC RTV SLO, STA","
B. V., A. P. J.
",Španija ne bo sprejela nove humanitarne ladje s prebežniki,"Italijanski notranji minister Matteo Salvini je v Libiji ponovil prepričanje, da morajo nevladne organizacije reševanje prebežnikov prepustiti libijskim oblastem. Španija je medtem zavrnila ladjo organizacije Lifeline.
Španske oblasti so namreč zavrnile možnost, da bi država sprejela novo ladjo s prebežniki, ki čaka v Sredozemskem morju, potem ko sta jo zavrnili tako Italija kot Malta. Kot so poudarili, ne morejo sami prevzeti odgovornosti za reševanje prebežnikov. Več pristaniških mest, med njimi Barcelona in Valencia, je sicer izrazilo pripravljenost sprejeti ladjo.
Kot je v pogovoru za špansko radijsko postajo Cadena Ser dejal minister za gospodarski razvoj Jose Luis Abalos: ""Španija ne more zaradi tegob Evrope postati organizacija za reševanje na morju za celotno celino."" ""Španija ne more sama prevzeti te odgovornosti,"" je poudaril.
Španija je pred dvema tednoma sprejela ladjo Aquarius francoske skupine SOS Mediterranee, potem ko je prav tako nista želeli sprejeti niti Italija niti Malta. Sprejela jo je v Valencii, ki je tokrat ponovila pripravljenost sprejeti ljudi na krovu, a oblasti temu nasprotujejo.
Ladja Lifeline po najnovejših podatkih ostaja zahodno od Malte. Na njenem krovu je 239 ljudi, med njimi 14 žensk in štirje otroci, ki so jih rešili pred obalo Libije. Malta jim je zagotovila hrano in vodo, dve drugi nemški reševalni ladji pa zdravila in odeje.
Na vplutje v eno od pristanišč, ki bi jo bilo pripravljeno sprejeti, pa čaka tudi večja kontejnerska ladja Alexander Maersk. Na njenem krovu je 113 prebežnikov, ki jih je rešila južno od Italije. Lifeline upa, da bi se ladji lahko srečali, saj bi ji večja ladja lahko v primeru slabega vremena nudila nekaj zavetja. Lifeline bi na drugi strani lahko pomagala z zdravili.
Salvini: Dovolite libijskim oblastem, da opravijo svoje delo""Misija Libija, prihajamo,"" pa je na Twitterju zapisal Salvini, vodja koalicijske skrajno desne Lige, in priložil fotografijo sebe na vojaškem letalu. Salvini, prvi član nove vlade, ki je obiskal Libijo, je tuje nevladne organizacije v nedeljo neposredno pozval, naj nehajo reševati prebežnike ob severnoafriški obali. Zanje je dejal tudi, da pomagajo tihotapcem ljudi.
""Dovolite libijskim oblastem, da opravijo svoje delo ter rešijo, oskrbijo in vrnejo prebežnike v njihove države, kot to že nekaj časa počnejo. Ne pa da jih nenasitne ladje nevladnikov ovirajo in jim povzročajo težave,"" je dejal in poudaril, da italijanska pristanišča ""so in bodo zaprta za tiste, ki pomagajo tihotapcem ljudi"".
Salvini za begunske centre na jugu LibijePo poročanju avstrijske tiskovne agencije APA se je Salvini sestal z libijskim kolegom Abdulsalamom Ašurjem in predsednikom mednarodno priznane vlade Fajezom Seradžem. Napovedal je ustanovitev begunskih centrov na južni meji Libije in povečanje sredstev za razvojno pomoč. Okrepiti želi tudi sodelovanje med državama na področju varnosti.
""Libija je prijateljica Italije. Storili bomo vse, kar je v naši moči, da preprečimo nezakonito priseljevanje, obenem pa okrepili gospodarsko sodelovanje med državama,"" je dejal Salvini. Zagotovil je, da želi Italija pri zagotavljanju politične stabilnosti v Libiji igrati glavno vlogo.
Namestnik libijskega premierja Ahmed Majtik je v intervjuju za italijanski časnik La Repubblica izrazil upanje na dobro sodelovanje z italijanskimi oblastmi. ""Sodelovanje med Italijo in Libijo je ključno,"" je poudaril in prihode prebežnikov označil kot ""glavno težavo"" za Libijo.
""Evropa mora razmisliti o ukrepih za ustavitev prebežnikov""""Tihotapci, ki vozijo migrante v Italijo, so za nas nevarne kriminalne skupine, ki Libiji preprečujejo, da bi naredila korak naprej pri zahtevni normalizaciji. Celotna Evropa mora razmisliti o strukturnih ukrepih v afriških državah, ki bi ustavili migrante,"" je dejal Majtik.
Libijska obalna straža je v nedeljo v treh ločenih operacijah z ladij rešila skupno 948 prebežnikov. Skupno je od srede rešila ali pomagala rešiti 2.000 prebežnikov, za kar se jim je ""kot minister in kot oče"" zahvalil tudi Salvini."
http://www.rtvslo.si/svet/afrika/alzirija-izgnala-in-v-sahari-zapustila-vec-kot-13-000-prebeznikov/458989,prebežnik,466,"
					25. junij 2018 ob 13:31
					Alžir - MMC RTV SLO","
B. V.
",Alžirija izgnala in v Sahari zapustila več kot 13.000 prebežnikov,"Alžirija je v zadnjih 14 mesecih izgnala in v saharski puščavi zapustila več kot 13.000 ljudi, vključno z nosečnicami in otroki. Brez vode in hrane jih silijo, da državo zapustijo čez puščavo. Številni poti nazaj ne preživijo.
Al Džazira navaja Associated Press (AP), ki je govoril z več kot 25 preživelimi prebežniki. Večina se jih napoti v Niger, če imajo srečo, pa prispejo v obmejno vasico Asamaka. Drugi preživeli več dni tavajo po puščavi, preden jih najdejo reševalci ZN-a. Številni prebežniki pa v puščavi umrejo, njihovo število ni znano.
""Ženske in moški so ležali mrtvi. Drugi so se izgubili v puščavi, ker niso poznali poti,"" je dejala Janet Kamara, ki je bila med prečkanjem puščave noseča. ""Vsi so bili prepuščeni sami sebi,"" je dejala Liberijka, ki je na poti izgubila svojega sina.
Alžirija je množične izgone prebežnikov okrepila od oktobra 2017, ko je EU obnovil svoje pritiske na severnoafriške države, naj ne prepuščajo prebežnikov, ki potujejo proti severu proti Evrope prek Sredozemskega morja ali želijo vstopiti na ozemlje EU-ja s prečkanjem ograje španskih eksklav Ceuta in Melilla.
AP je govoril s prebežniki, ki so dejali, da so jih po več sto naenkrat spravili v tovornjake in jih odpeljali v puščavo ter jim pokazali, v kateri smeri je Niger. Nato so jih, včasih tudi z uperjenimi puškami, prisilili, da tja hodijo. V puščavi jih alžirske sile pustijo brez telefonov in denarja, pravijo preživeli. Ameriška tiskovna agencija je pričevanja preživelih potrdila z videoposnetki, ki jih je pridobivala več mesecev.
Liberijec Ju Dennis je svoj izgon snemal s skritim telefonom. Posnetek kaže ljudi, ki so stisnjeni na tleh tovornjaka, kako se zaman skušajo zaščititi pred žgočim soncem in skriti pred vojaki.
Tiskovna predstavnica EU-ja, ki jo navaja Al Džazira, je dejala, da se EU zaveda, kaj Alžirija dela, a da ""suverene države"" lahko izganjajo migrante in begunce, dokler to počnejo v skladu z mednarodnim pravom. Alžirija je sicer med letoma 2014 in 2017 prejela okoli 111 milijonov evrov pomoči od EU-ja, ni pa prejela evropskih sredstev, namenjenih za pomoč na področju migracij in prihoda beguncev.
Alžirija izgonov ne komentiraAlžirija sicer ne objavlja številk glede neprostovoljnih izgonov. A od maja 2017, odkar Mednarodna organizacija za migracije (IOM) spremlja te podatke, je število ljudi, ki so v Niger odšli peš, vse večje. Aprila letos jih je bilo 2.888.
Po podatkih IOM-a je to pot preživelo skupaj 11.276 ljudi. Dodatnih 2.500 jih je bilo prisiljenih na podobno pot v sosednji Mali, pri čemer ni znano število ljudi, ki poti niso preživeli.
Alžirske oblasti dogajanja ne želijo komentirati. V preteklosti pa je Alžirija zavrnila kritike, da krši pravice ljudi s tem, da jih pušča v puščavi.
IOM medtem ocenjuje, da v Sahari umre dvakrat toliko ljudi kot v Sredozemskem morju. Od leta 2014 naj bi jih v puščavi tako umrlo več kot 30.000."
http://www.rtvslo.si/slovenija/vaja-proborders-avstrija-bo-preverila-sposobnost-varovanja-meje-s-slovenijo/458978,prebežnik,749,"
					25. junij 2018 ob 11:49
					Šentilj - MMC RTV SLO, STA","
Al. Ma.
",Vaja ProBorders: Avstrija bo preverila sposobnost varovanja meje s Slovenijo,"Avstrija v torek načrtuje vajo varovanja meje v Špilju, na kateri bo po napovedih sodelovalo več sto policistov in vojakov. Slovenske oblasti menijo, da Avstrija s tem pretirava.
Ministra za notranje zadeve in obrambo Herbert Kickl in Mario Kunasek bosta v živo preverila, ali je njihova nova enota za varovanje meje Puma pripravljena, da obvlada morebiten nov naval prebežnikov na avstrijsko mejo. Vaja, naslovljena ProBorders, je bila sprva načrtovana za 25. junij, ko Slovenija praznuje dan državnosti, a so jo nato po protestih iz Ljubljane preložili za en dan.
Slovenija: Avstrija pretiravaTudi sicer slovenske oblasti menijo, da Avstrija s takšnimi aktivnostmi pretirava. Notranja ministrica Vesna Györkös Žnidar je pred dnevi v pismu Kicklu izrazila nasprotovanje vaji tako zaradi dejstva, da naj bi del te vaje potekal na slovenskem ozemlju kot tudi, ker bi imel ta ""prikaz množičnega prihoda nezakonitih migrantov s slovenske strani na avstrijsko neizogibno zelo negativen učinek v Sloveniji, verjetno pa tudi v Avstriji"". Po njenih ocenah vaja ""ne bo v ničemer prispevala k dobrim odnosom med našima državama ali k skupnim prizadevanjem za obvladovanje migrantske situacije v regiji"".
Ministrica je poudarila, da Slovenija uspešno in učinkovito brani zunanjo schengensko mejo in si prizadeva, da se prebežniški val iz let 2015 in 2016 ne bi ponovil. Dokaz tega je tudi dejstvo, da so avstrijski organi Sloveniji letos vrnili 13 oseb, lani v celem letu pa 39, je še poudarila ministrica v pismu avstrijskemu kolegu.
Puma: Nova enota za varovanje mejeNa vaji v neposredni bližini avstrijsko-slovenskega mejnega prehoda Šentilj, kjer so avstrijske oblasti v času prebežniškega vala pred tremi leti postavile obsežen ograjni in registracijski sistem, bodo po napovedih prikazali, kako ustaviti večjo skupino beguncev in migrantov. Sodelovala naj bi tudi nova enota za varovanje meje, imenovana Puma, ki jo sestavlja 600 pripadnikov varnostnih sil.
Enota naj bi bila v celoti vzpostavljena šele septembra, tokrat naj bi preverili njeno pripravljenost za ukrepanje. V načrtu je, da bo v vsaki zvezni deželi ena skupina te enote, katere pripadniki se bodo po potrebi v 24 urah lahko zbrali na enem mestu.
Po besedah ministra Kickla so na vajo povabili policiste vseh avstrijskih dežel, da bi pokazali odločenost Dunaja, da v Avstriji ne bodo dopustili novega begunskega vala. ""Kar se je dogajalo leta 2015, se ne sme ponoviti,"" je ob napovedi vaje dodal Kunasek.
Prisoten bo predstavnik slovenske policijePo napovedih Kickla so na vajo povabili tudi mednarodne strokovne opazovalce. Kot so povedali na Policijski upravi Maribor, bo na vaji predvidoma prisoten predstavnik slovenske policije, a zgolj kot opazovalec.
Podobno – z medijsko močno podprtim prikazom vaje soočanja avstrijske vojske in policije s prebežniki, po vnaprej določenem scenariju s pravo opremo in igralci, ki so upodabljali prebežnike – je Avstrija ravnala že 16. februarja 2016. To je bil čas, ko so se čez mejni prehod Šentilj dejansko valile množice beguncev in migrantov, danes pa je položaj popolnoma drugačen.
Z zaprtjem t. i. balkanske poti se je namreč množični val prebežnikov čez slovensko ozemlje v Avstrijo ustavil. Slovenija je begunske šotore na svoji strani meje pospravila, avstrijski pa, če še stojijo, že dlje časa samevajo.
Avstrija se zavzema zaščito zunanjih mejaV Avstriji se je nato zamenjala vlada. Takratno notranjo ministrico Johanno Mikl-Leitner (ÖVP) je zamenjal Kickl (FPÖ), obrambnega ministra Hansa Petra Doskozila (SPÖ) pa Kunasek (FPÖ). Nova, bolj desno usmerjena vlada, ki jo poleg svobodnjakov (FPÖ) sestavlja še ljudska stranka (ÖVP), je že takoj ob nastopu mandata konec lanskega leta napovedala ustavitev nezakonitih migracij in pospešitev azilnega postopka.
Država, ki bo 1. julija prevzela polletno predsedovanje Evropski uniji, poudarja, da je treba krepiti zaščito zunanje meje Evropske, po notranjepolitičnem sporu v Nemčiji glede migracij pa kancler Sebastian Kurz ne izključuje niti morebitne zaostritve nadzora na notranjih mejah.
Avstrija je sicer aprila še za pol leta podaljšala nadzor na mejah z Madžarsko in Slovenijo, ki je po novem v veljavi do 11. novembra 2018, pa čeprav bi morala biti ta možnost v skladu s schengenskimi pravili le izjema.
Letos več nezakonitih vstopov v SlovenijoSlovenija je del schengenskega prostora, v katerem velja prost pretok ljudi in blaga, že več kot deset let in kot takšna varuje skupno zunanjo mejo schengenskega prostora, saj Hrvaška še ni v tej povezavi. Zaradi tega je Slovenija tudi vse bolj priljubljena končna destinacija nezakonitih migrantov.
Slovenski policisti so po uradnih podatkih letos do konca maja obravnavali nekaj več kot 2.400 nezakonitih prehodov državne meje, kar je več kot štirikrat več kot v enakem obdobju lani, ko jih je bilo 570. Letos so bili najpogosteje obravnavani državljani Pakistana, Alžirije in Sirije."
http://www.rtvslo.si/svet/evropa/merkel-prebezniki-se-ne-morejo-odlocati-kje-bodo-zaprosili-za-azil/458933,prebežnik,753,"
					24. junij 2018 ob 15:56,zadnji poseg: 24. junij 2018 ob 21:03
					Bruselj - MMC RTV SLO, STA, Reuters","
J. R.
","Merkel: ""Prebežniki se ne morejo odločati, kje bodo zaprosili za azil""","Evropski voditelji so se na izrednem vrhu o migracijah v Bruslju strinjali, da mora Unija zmanjšati nezakonite migracije, zaščititi zunanje meje in da so vse države odgovorne za vse vidike migrantskega vprašanja, je sporočila nemška kanclerka Angela Merkel.
Italija je po napovedih o koncu sprejemanja prebežnikov in zavračanju vstopa ladjam v svoja pristanišča v središču krize evropske migracijske politike. Na vrhu je predstavila več predlogov, premier Giuseppe Conte pa je sporočil, da je zelo zadovoljen s srečanjem in da so debato usmerili v pravo smer.
Conte se je na srečanju zavzel za prebežniške centre v več evropskih državah, ne le v Španiji in Italiji. Meni tudi, da bi se sekundarne migracije morale reševati z dvostranskimi dogovori med najbolj zaželenimi ciljnimi državami prebežnikov.
Conte je bil znova kritičen do dublinske uredbe, po kateri morajo prosilci za azil vložiti prošnjo v prvi članici EU-ja, v kateri vstopijo v povezavo. Unijo je pozval, naj postavi obvezujoče kvote sprejemanja prebežnikov za vse članice. Po mnenju Conteja je pod vprašajem tudi prihodnost potovanja brez potnih listov po območju schengena za državljane EU-ja.
Macron za sodelovanje z državami zunaj EU-jaFrancoski predsednik Emmanuel Macron je poudaril, da se je Evropska unija zaradi migracij znašla v politični krizi. Treba je zmanjšati prihode prebežnikov, meni Macron, a hkrati poziva k spoštovanju človekovih pravic. Zato je po njegovem mnenju treba najti vseevropsko rešitev na ravni vseh 28 članic ali pa vsaj tistih, ki so pripravljene sodelovati.
Zavzel se je za okrepitev financiranja zaščite zunanjih meja EU-ja in sodelovanje s tretjimi državami zunaj EU-ja pri zaustavljanju toka prebežnikov.
Merkel: ""Držav vstopa ne moremo pustiti samih""Nemška kanclerka Angela Merkel, ki se ji v domovini maje koalicija zaradi spora z notranjim ministrom Horstom Seehoferjem, ta si prizadeva sekundarne prebežnike zavračati na nemški meji, je po srečanju predstavila možnost rešitve azilnega spora na evropski ravni.
Voditelji držav EU-ja so se po besedah Merklove strinjali, da bi morala Unija zmanjšati nezakonite migracije, zaščititi zunanje meje in da so vse države odgovorne za vse vidike migrantskega vprašanja. ""Držav vstopa ne moremo pustiti samih, saj bi to pomenilo, da morajo tudi vse težave reševati same,"" je dejala, a hkrati posvarila, da prebežniki ne morejo prosto izbirati, katera država EU-ja naj obravnava njihovo prošnjo za azil.
Iz Slovenije se srečanja udeležuje premier Miro Cerar, ki opravlja tekoče posle. Za Slovenijo je po njegovih besedah izjemno pomembno, da se krepi nadzor na zunanjih mejah EU-ja in vzdržuje dobro sodelovanje s t. i. tretjimi državami, od koder prihajajo prebežniki v Evropo. ""Slovenija se zavzema za prenovo azilnega sistema, a na način, ki bo pripeljal do večje učinkovitosti in solidarnosti,"" je dodal.
Na vrhu 16 voditeljev evropskih državVrha, ki ga gosti predsednik Evropske komisije Jean-Claude Juncker, naj bi se udeležili voditelji 16 članic EU-ja, medtem ko višegrajska četverica (Češka, Slovaška, Poljska, Madžarska) vrh bojkotira.
Tudi v Evropski komisiji, ki je pripravila osnutek izjave na štirih straneh, ki naj bi jo sprejeli udeleženci, poudarjajo, da to ne bo vrh odločitev, temveč pripravljalni in posvetovalni sestanek, ki naj bi utrl pot odločitvam na novem vrhu Unije v naslednjem tednu.
Ladji čakata pred evropskimi obalamiNevladni organizaciji Save the Children in Mission Lifeline sta medtem pozvali italijansko vlado, naj sprejme ladji Lifeline in Alexander Maersk s prebežniki, na katerih so tudi otroci.
Ladja Lifeline ostaja zahodno od Malte, ki je 239 ljudem na krovu dostavila vodo in hrano, dve drugi nemški reševalni ladji pa zdravila in odeje. Na drugi strani ima večja kontejnerska ladja Alexander Maersk danskega podjetja Maersk na krovu 113 prebežnikov, ki jih je rešila južno od Italije. Lifeline upa, da bi se ladji lahko srečali, saj bi ji večja ladja lahko v primeru slabega vremena nudila nekaj zavetja.
Danski premier Lars Lokke Rasmussen je ob prihodu na pogovore izrazil pričakovanje, da bo ladjo Alexander Maersk vendarle sprejela Italija, saj je ladja ""ravnala po navodilih italijanske obalne straže"". ""Ne vidim druge možnosti, kot da Italija izpolni svoje obveze v skladu z mednarodnim pravom,"" je dejal Rasmussen.
Libijska obalna straža je medtem z gumijastega čolna pred svojo obalo rešila novih 97 prebežnikov, poroča nemška tiskovna agencija DPA. Med rešenimi je 26 otrok in 22 žensk. Prebežnike, vse državljane afriških držav, so prepeljali v bazo mornarice v Tripoliju.
V ločenem dogodku je libijski Rdeči polmesec sporočil, da je iz morja zahodno od Tripolija potegnil trupli dveh prebežnikov. Okoliščine njune smrti niso znane.
Pol manj prebežnikov kot laniLetos je prek Sredozemskega morja iz držav severne Afrike prispelo skoraj 41.000 ljudi, kar je sicer okoli dvakrat manj kot v enakem časovnem obdobju lani, kažejo podatki Mednarodne organizacije za migracije (IOM)."
http://www.rtvslo.si/svet/afrika/begunci-iz-gambije-so-po-vrnitvi-v-domovino-stigmatizirani/458908,prebežnik,818,"
					24. junij 2018 ob 11:10,zadnji poseg: 24. junij 2018 ob 12:35
					Banjul - MMC RTV SLO, STA","
B. V.
",Begunci iz Gambije so po vrnitvi v domovino stigmatizirani,"Številne Gambijce so iz Evrope po lanskem koncu diktature v domovini izgnali nazaj, češ da ni več razlogov za njihov begunski status. Ob vrnitvi pa so nekdanji begunci podvrženi stigmatizaciji, pogosto jih obravnavajo kot kriminalce.
Takšen je primer 22-letnega Dama Ndowa, ki je tri leta živel v Nemčiji, tam delal in se izšolal za negovalca v domu za starejše občane. Pristojni organi so se nato nenadoma odločili za njegov izgon. Zdaj skupaj z materjo in še šestimi družinskimi člani živi v manjši hiši v gambijskem glavnem mestu Banjul.
Po poročanju spletnega portala Deutsche Welle gre za primer najslabšega scenarija, ko dobro integrirani priseljenec z možnostmi za delo v Nemčiji brez vsega in kakršne koli pomoči ponovno pristane v Gambiji.
22-letnik se po vrnitvi sramuje, da mu je spodletelo pri uresničitvi svojih lastnih pričakovanj.
""Gambijska vlada je objavila, da je vsak, ki ga izženejo, kriminalec, a v Nemčiji nisem imel nobenih težav. V treh letih nisem storil nobenega prestopka. Delal sem, bil doma, nekaj malega treniral in se šolal,"" je svoj dan v Nemčiji opisal Ndow, ki priznava, da mu je zdaj težko, saj je ostal brez vsega. ""Izgubil sem svoje delo v Nemčiji in pristal v Banjulu. Nihče me ne podpira,"" je opisal svoje razmere.
V Gambijo so se ljudje prisiljeni vrniti tudi iz Slovenije. Slovenske oblasti so tako maja letos med drugimi izgnale gambijskega državljana Ismaila Bobba, ki je tukaj živel kar šest let. Kot je pojasnil Miha Blažič iz Delovne skupine za azil, je Bobb ob prihodu v Slovenijo zaprosil za azil, ki pa mu ni bil odobren, od takrat pa je v Sloveniji bival na podlagi veljavne odločbe o dovolitvi začasnega zadrževanja, ki je po poročanju Večera veljala do oktobra.
Blažič je poudaril, da ima Bobb v Sloveniji prijatelje, da si je prizadeval zakonsko urediti bivanje v državi, a da so mu to institucije ves čas preprečevale. Kot sta sporočila Blažič in Goran Lukić iz Društva Delavska svetovalnica, pooblaščenki Gambijca pred njegovim izgonom ""ni bila vročena odločba o razveljavitvi ali kakršna koli druga informacija o načrtovani in kasneje že izvedeni deportaciji"". Na policiji so sicer sporočili, da so postopek izvedli na podlagi pravnomočnih in izvršljivih odločb.
Društvo Delavska svetovalnica in Delovna skupina za azil sta sicer varuhinjo človekovih pravic Vlasto Nussdorfer pozvala, naj pozove pristojne organe, da ji pojasnijo svoje ravnanje in jih opozori na ""nedopustnost nezakonitih ravnanj v policijskih postopkih obravnavanja tujcev, s katerimi jim je grobo poseženo v njihove človekove pravice in temeljne svoboščine"". Kot je še poročal Večer, je bilo (do sredine maja) iz Slovenije izgnanih 44 ljudi, lani pa 172.
Po vrnitvi se ljudi obravnava kot ""zgube""Gambijski aktivist Alieu Bah se dobro zaveda, v kakšnih brezizhodnih razmerah se znajdejo tisti, ki jih vrnejo v domovino. ""Vrnejo se v državo, ki jim ne ponuja nobenih priložnosti. V državo, ki je presahnila. Vrnejo se v družbo, ki jih stigmatizira in obravnava kot zgube, ker so jih izgnali iz zahodnega sveta, ki ga tukaj tako zelo slavijo.""
Gambijski minister za mladino Henry Gomez na to odgovarja, da država nima veliko moči, da bi kaj naredila za tovrstne primere. ""Lahko pa vam zagotovim, da je vsak, ki je prišel k meni v pisarno, dobil kaj delati. Nobenega nismo ignorirali,"" je dejal. Na vprašanja, ali mora vsak, ki želi v Gambiji delati, osebno srečati ministra, je odgovoril, da ne more podpreti vsakogar na ulici, a ga lahko posluša, poskuša razumeti njegove težave in z njim sodeluje, ko pride v njegovo pisarno.
A samo poslušanje takim, kot je Ndow, ne pomaga. Ničesar nimajo pokazati na račun časa, ki so ga preživeli v Evropi, doma pa nimajo ničesar pričakovati, še navaja Deutsche Welle.
""Prostovoljne"" vrnitve iz LibijeMedtem se iz Libije ""prostovoljno"" vračajo gambijski prebežniki. Številni povratniki so dejali, da se niso hoteli vrniti, a da po tem, ko so bili v Libiji pretepeni in zlorabljeni ter so stradali, druge možnosti niso imeli. V začetku leta smo tako poročali, da je bilo lani iz Libije, večinoma iz tamkajšnjih zaporov, v Gambijo prepeljanih skoraj 2.500 gambijskih prebežnikov, ki so želeli priti v Evropo. Zdaj jih Gambija sprejema nejevoljno.
""Nismo pripravljeni sprejeti vseh teh ljudi,"" je dejal Bulli Dibba, sekretar na notranjem ministrstvu. Kot je dejal, so ""zelo zaskrbljeni za domačo varnost"". Po njegovih besedah se država že tako ali tako spopada z brezposelnostjo. ""Če bodo ljudje še naprej prihajali – kaj bomo storili z njimi?"" sprašuje.
Gambijci so v zadnjih letih predstavljali okoli pet odstotkov vseh prispelih prebežnikov v Italijo. Gambija je tako država z največjim številom izseljencev na število državljanov, ki so prispeli v Evropo.
Samostojna od leta 1965Nekdanja britanska kolonija Gambija je samostojna od leta 1965 in je pretežno muslimanska država. Je najmanjša afriška kopenska država. Na kopnem jo s treh strani obkroža Senegal, na zahodni strani ima 80 kilometrov dolgo atlantsko obalo. Britanski kolonizatorji so gambijske meje določili tako, da so po istoimenski reki Gambiji pluli v notranjost in mejo s Senegalom določili z dometom topovskih granat."
http://www.rtvslo.si/svet/evropa/macron-za-financne-sankcije-proti-drzavam-ki-zavracajo-prebeznike/458887,prebežnik,719,"
					23. junij 2018 ob 20:30,zadnji poseg: 23. junij 2018 ob 20:36
					Pariz,Bruselj,Rim - MMC RTV SLO, Televizija Slovenija, STA","
J. R.
","Macron za finančne sankcije proti državam, ki zavračajo prebežnike","Voditelja Francije in Španije, Emmanuel Macron in Pedro Sanchez, sta se dan pred evropskim vrhom o migracijah zavzela za finančne sankcije državam, ki zavračajo prebežnike.
Begunska situacija je v zadnjem času močno razburkala evropsko politično ozračje, pa čeprav je prebežnikov, ki so iz severnoafriških držav preko Sredozemskega morja prišli v Evropo, skoraj polovico manj kot v enakem obdobju lani.
Nova italijanska vlada in njen notranji minister Matteo Salvini odločno zavračata prihode novih ladij, s čimer se je Italija že zapletla v diplomatska nesoglasja s Francijo in Malto. Migracije so tudi v središču nemške politike, kjer se koalicija kanclerke Angele Merkel maje pod težo spora z notranjim ministrom Horstom Seehoferjem, ki namerava na meji zavračati prebežnike.
Zaradi vse bolj napete situacije je predsednik Evropske komisije Jean-Claude Juncker za nedeljo sklical neformalno delovno srečanje skupine evropskih voditeljev, na katerem se bo 16 evropskih voditeljev osredotočalo na vprašanje, kako sočasno preprečiti zaprtje nemških meja in razpad tamkajšnje koalicije, podebatirali pa bodo tudi o ideji ustanovitve azilnih centrov na obalah izven meja Evropske unije.
Za morebitno takšno lokacijo se že nekaj časa omenja Albanija, Evropska unija pa se z Združenimi narodi in Mednarodno organizacijo za migracije (IOM) celo pogovarja o načrtu za izkrcavanje v severni Afriki.
Naloga Cerarja preprečiti škodljive dogovoreNa mizi bodo tudi možni bilateralni in multilateralni dogovori. Naloga slovenskega premierja Mira Cerarja, ki opravlja tekoče posle, bo na srečanju preprečiti oblikovanje dogovorov, ki bi škodovali slovenskim interesom. Med njimi sta denimo zapiranje meja ali vračanje prosilcev za azil v Slovenijo, čeprav so tja prišli iz drugih članic, iz Bruslja za Televizijo Slovenija poroča Erika Štular. Dublinska uredba namreč predvideva vračanje prosilcev za azil v državo prve registracije v EU-ju.
Bruseljsko srečanje je bilo sprva zasnovano kot posvet najbolj zaželenih ciljnih držav (Nemčije in Francije) ter držav na zunanji meji EU-ja (Italije, Grčije, Španije, Malte) ter bolgarskega in avstrijskega predsedstva Uniji, a se je po nizu zapletov število udeležencev povečalo na vsaj 16. Na drugi strani države višegrajske četverice - Slovaška, Češka, Madžarska in Poljska - ki so tudi sprejele najmanj prebežnikov v okviru premestitvenih kvot in najtesneje zaprle svoje meje, vrh bojkotirajo.
Merklova za sklepanje večstranskih dogovorovNemška kanclerka je doma stisnjena v kot. Če ne najde boljše rešitve za zmanjšanje števila prosilcev za azil, ji grozi ali uvedba nadzora na nemških mejah - kar zahteva notranji minister Seehofer, ali pa razpad koalicije, kar je oboje slabo tudi za EU. Zaradi zapletov s prebežniškimi kvotami celo Merklova priznava, da celovit evropski dogovor ni mogoč. ""Cilj dogovora je, da ugotovimo, ali bi dvostranski, trostranski ali večstranski dogovori lahko bolje reševali določene težave,"" napoveduje Merklova.
Italija vztraja, da ne bo več sprejemala prebežnikov""Moja naloga je zavarovati meje te prelepe dežele, ki ne more postati begunsko taborišče,"" pa vztrajno ponavlja italijanski notranji minister Salvini. Italija je pred kratkim že zavrnila priplutje humanitarne ladje Aquarius z več kot 600 prebežniki na krovu - odgovornost zanjo je na koncu prevzela Španija - trenutno pa se italijanske oblasti z malteškimi prepirajo o odgovornosti za ladjo Lifeline, na kateri medtem prebežniki bolehajo.
Francoski predsednik Macron je že večkrat ostro obsodil ravnanje italijanskih oblasti, ki pa so mu vrnile s podobno mero. ""Ne moremo imeti držav, ki imajo velikanske koristi od evropske solidarnosti, ko pa gre za prebežnike, si lastijo pravico do nacionalnega egoizma,"" je znova ošvrknil Italijo.
Francija in Španija za sankcije in zaprte centreMacron in Sanchez sta se tik pred vrhom skupaj zavzela za finančno sankcioniranje evropskih držav, ki nasprotujejo sprejemanju prebežnikov, prav tako sta podprla vzpostavitev zaprtih sprejemnih centrov za prebežnike na obalah Evropske unije in ne izven nje. Po Macronovih besedah gre za drugačno in komplementarno rešitev ""krize, ki deli Evropo"". Trenutno nekaj tovrstnih zaprtih centrov v Grčiji in Italiji deluje pod vodstvom Visokega komisariata ZN-a za begunce (UNHCR).
Italija letos sprejela manj prebežnikov kot laniV počasi iztekajoči se prvi polovici letošnjega leta je po navedbah IOM-a na evropske obale Sredozemskega morja prispelo skoraj 40.944 ljudi, 960 pa je mrtvih oziroma pogrešanih. Največ ljudi - 16.228 - je prispelo v Italijo. Na obale Španije je prispelo 12.155 ljudi, na obale Grčije pa 12.514. Na Ciper je priplulo 47 ljudi.
Tako Španija kot Grčija sta letos sprejeli več prebežnikov kot lani, ko je v Španijo prišlo 4.161, v Grčijo pa 8.323 ljudi. Na drugi strani je lani v Italijo prišlo 71.918 ljudi, skoraj petkrat več kot letos."
http://www.rtvslo.si/svet/evropa/malta-italiji-sporoca-da-ne-bo-prevzela-odgovornosti-za-resevalno-ladjo-lifeline/458846,prebežnik,599,"
					23. junij 2018 ob 12:04,zadnji poseg: 23. junij 2018 ob 17:40
					Valetta,Rim - MMC RTV SLO, STA","
B. V., J. R.
","Malta Italiji sporoča, da ne bo prevzela odgovornosti za reševalno ladjo Lifeline","Malteška vlada je v petek zvečer Italiji sporočila, da ne bo prevzela odgovornosti za reševalno ladjo Lifeline, ki je z več kot 200 prebežniki obtičala v Sredozemskem morju.
Malteški premier Joseph Muscat je nato sporočil, da bodo ladjo oskrbeli s hrano in drugimi potrebščinami. Sprva je celo dejal, da bodo z ladje prevzeli bolnega prebežnika, a si je kasneje premislil, saj naj ""medicinska evakuacija"" ne bi bila potrebna.
Italijanski notrani minister Matteo Salvini je medtem na Facebooku ponovil svoje stališče, da v italijanska pristanišča ne bo več dovolil zasebnim reševalnim ladjam. ""Te ladje lahko pozabijo, da bodo dosegle Italijo. Prekiniti želim posle tihotapcev in mafijcev,"" je zapisal.
Italija sicer že drugič v dveh tednih zavrača vplutje ladje z rešenimi ljudmi, ki je zdaj obtičala sredi morja, poroča nemška tiskovna agencija DPA.
Kot je pojasnil tiskovni predstavnik malteške vlade, Malta ni koordinirala reševanja, niti ni zanj pristojna. Dodal je, da je reševalna akcija potekala med Libijo in italijanskim otokom Lampeduso. Ob tem so italijanskemu prometnemu ministru Danilu Tonanelliju očitali neodgovornost.
Tonanelli je medtem Malti po poročanju avstrijske tiskovne agencije APA očital nečloveškost, ker ne želi pomagati reševalni ladji, ki je Italija ne želi sprejeti.
Ladja Lifeline, ki jo vodi nemška humanitarna organizacija Mission Lifeline, je v četrtek po lastnih navedbah v mednarodnih vodah rešila 226 prebežnikov. Italijanski notranji minister Salvini, vodja skrajno desne Lige, pa ji v petek ni dovolil vplutja v italijansko pristanišče, češ da bi to morala dovoliti Malta, saj naj bi bila ladja takrat v malteških vodah.
Ob tem je malteški notranji minister Michael Farrugia v petek Salviniju očital, da naj se pozanima o dejstvih in da Malta ni odgovorna za ladjo.
Pred Lifelinom vplutje prepovedano AquariusuPodobna zgodba se je prejšnji teden pripetila ladji Aquarius, ki ji Salvini prav tako ni dovolil vplutja, po nekaj ostrih izmenjavah besed med Rimom in Valetto pa je več sto rešenim ljudem svoja vrata odprla Španija.
Medtem je španska ministrica za izobraževanje Isabel Celaá v petek v izjavi sporočila, da je bil španski zunanji minister Josep Borrell v stiku z Malto, ki ji je ponudil pomoč glede ladje, ki jo je Italija zavrnila. Minister pa se je o tem pogovoril tudi z italijanskimi oblastmi, je še sporočila španska ministrica.
Nova italijanska vlada je zavzela precej ostrejši odnos do prebežnikov in reševalnih ladij. Italija je sicer pogosto najbližji pristan za prebežnike, ki jih mednarodne reševalne ladje rešijo v Sredozemskem morju.
V zadnjih dneh rešenih več kot 700 prebežnikovV Sredozemskem morju so v več ločenih reševalnih akcijah te dni skupno rešili več kot 700 prebežnikov. Na območju Španije so v treh reševalnih akcijah pred obalo rešili 418 prebežnikov, od tega so v največji akciji v bližini Gibraltarja rešili kar 262 ljudi, ki so pluli na 15 čolnih. Reševalni akciji sta potekali še pred Kanarskimi otoki in na poti med Marokom in Španijo.
Tanker danskega logističnega podjetja Maersk je v petek prestregel klic na pomoč in pred obalo južne Italije na krov potegnil 113 prebežnikov, so sporočili iz podjetja. Ladja je trenutno zasidrana pred Sicilijo in čaka na nadaljnja navodila italijanskega koordinacijskega centra za pomorska reševanja.
Pred obalo Libije pa je libijska mornarica z dveh čolnov rešila skoraj 200 prebežnikov, ki so bili na poti v Evropo. V reševalni akciji so našli tudi pet trupel.
Porast prečkanj morja zaradi lepega vremenaOd srede so sicer pred obalo Libije prestregli že približno 900 ljudi, ki so se podali na nevarno pot čez Sredozemsko morje v Evropo. Kot so še sporočili iz mornarice, so zaradi lepega vremena zaznali porast prečkanj. Rešene ljudi ob obalah Libije vrnejo v državo, kjer jih pred vrnitvijo v domovine zadržujejo v centrih."
http://www.rtvslo.si/kolumne/matjaz-trost/misija-migranti/458816,prebežnik,685,"
					23. junij 2018 ob 07:27
					Bruselj - MMC RTV SLO","
Matjaž Trošt, RTV Slovenija
",Misija: migranti,"Že nekaj let se evropska politika izogiba resnejšim odločitvam glede preseljevanja. Prelaganje odločitev v prihodnost je tako prineslo resen razkol med odločevalce na evropski ravni, zastrupilo marsikateri odnos v evropskih koalicijah, in zgodbe še zdaleč ni konec.
Malce za šalo sem ob pomanjkanju ambicij pri gradnji evropskega odziva na Lampeduso pred leti preroško napovedoval, da bo prav migrantska kriza tista, ki bo dodobra zaznamovala prihodnost EU-ja, pri čemer je bil takrat seveda v ospredju bančni sistem, evro, Grčija. Takratna napoved se mi je bolj ali manj posrečila, saj tedanja migrantska kriza nikakor ni presegala italijanskih okvirov in šele nekaj let pozneje se je razkrila evropska politična in odgovornostna luknja, ko je beseda nanesla na migrante/begunce/prebežnike/preseljence, kot imenujemo te ljudi, ki trkajo na naša ""vrata"" in tudi na našo vest. Za Italijo je migrantska kriza bistveno daljša kot za preostalo Evropsko unijo, zato si lahko predstavljamo, zakaj v Rimu ni več ne iluzij in ne potrpežljivosti. Marsikje drugod so migracije, to velepreseljevanje, dejansko bolj politično vprašanje, se pravi, da je govora o beguncih in migrantih bistveno več, kot bi bilo pričakovati glede na siceršnje razmere.
V zadnjih tednih se je razvnela predvsem politična vročica in govorica v Berlinu in na Bavarskem. Kar je razumljivo, saj so spomini na nemoteno prehajanja meja med Avstrijo in Nemčijo še zelo živi. Konec poletja 2015 so tako ob robu avtoceste s počasnim, a odločnim korakom na Bavarsko vstopali številni, zdaj so na istem delu avtoceste posebne nadzorne točke, kjer vas lahko ustavijo, lahko kaj vprašajo, a nato pač nadaljujete svojo pot na severozahod. Meni se je v zadnjih treh letih le enkrat zgodilo, da me je nemška policistka prijazno vprašala, kam grem, in mi nato zaželela še prijetno pot v Bruselj. Osebne izkaznice na poti med Slovenijo in Belgijo, ne glede na uveden nadzor na avstrijski in nemški meji, še nisem pokazal, kar je verjetno še naprej lahko dokaz, da schengenski prostor brez notranjih meja deluje. Dolge čakalne dobe pri izstopu iz Slovenije na Hrvaško ter pri vstopu vanjo pa so lahko tudi dokaz, da je evropski pristop vseeno prinesel nekaj sprememb pri nadzoru vstopa in izstopa iz schengenskega območja. Notranji premiki prosilcev za azil so sicer tudi pod drobnogledom – sekundarne migracije bodo tudi v ospredju sestankov v Bruslju v prihodnjem tednu.
Konec tedna bo v Bruslju potekalo zasedanje, ki ga je na vrat na nos sklical predsednik Evropske komisije Jean-Claude Juncker in na katerem ne bo nekaterih voditeljev Unije. Denimo višegrajskih voditeljev, ki jim ni do tega, da bi Unija delovala skladno s svojimi siceršnjimi, doslej sprejetimi odločitvami glede solidarnosti. Kaj je alternativa? Zaprte meje, pravijo. Taborišča, kjer bi preverjali migrante in ustreznost njihovih prošenj za azil zunaj ozemlja Evropske unije. Vprašanje sodelovanja zahodnobalkanskih držav v taki shemi je bilo postavljeno po sestanku s komisarjem za migracije Dimitrisom Avramopulosom pred dnevi. Komisar je odgovoril, da ni slišal ponujati nobene države, da bi bila pripravljena gostiti tako središče/taborišče. Največkrat se omenja Albanija, ki naj bi s tem računala na malce več napredka na evropski poti.
Bistveno več možnosti naj bi imela taborišča v tretjih državah, v Severni Afriki denimo. Komisar za migracije se je sicer izrekel proti nekakšnemu Guantanamu za migrante, a ideja izvoza migrantske krize vključno z migranti v države, od koder prihajajo, je zelo živa, ne glede na to, da sproža številne vrednotne in humanitarne pomisleke zaradi razmer v teh državah.
Evropska migrantska zakonodaja nedvomno potrebuje reformo, a trenutno je bistveno bolj relevantna reforma politične govorice, ohraniti trezne glave. Trenutni politikantski pristopi pogosto presegajo spodobnost, včasih še kaj drugega. V Bruslju marsikdo vidi vzpon antimigrantske govorice ter liberalne demokracije (paradoksa, ki nima ne vsebinske in ne smiselne podlage) kot možno uverturo v nove preizkuse za obstoj in ohranitev Evropske unije. Res je, da vsi v Bruslju (predvsem v Evropski ljudski stranki ter v nekaterih drugih političnih skupinah) tega ne razumejo na tak način, zaradi česar je vsakršno ukrepanje v bistvu nemogoče. Namesto, da bi tako prevladala k vrednotam usmerjena politična usmeritev, prevladuje najmanjši skupni imenovalec, ki se verjetno bere kot poskus ohranitve Evropske unije. Kakšne in s kom, sta seveda drugi vprašanji. Dajte torej Merklovi evropsko rešitev."
http://www.rtvslo.si/evropska-unija/albanija-centri-za-prebeznike-v-zameno-za-hitrejse-priblizevanje-eu-ju/458769,prebežnik,572,"
					22. junij 2018 ob 12:29
					Berlin/Tirana - MMC RTV SLO","
A. P. J.
",Albanija: Centri za prebežnike v zameno za hitrejše približevanje EU-ju?,"Albanija naj bi bila pripravljena odpreti sprejemne centre za prebežnike, ki želijo znotraj Evropske unije zaprositi za azil. Nagrajena bi bila s hitrejšim približevanjem Uniji, obenem pa bi s tem dogovorom pomagala na oblasti ostati nemški kanclerki Angeli Merkel.
Tirana naj bi se strinjala, da vzpostavi centre za obravnavo prebežnikov zunaj EU-ja. Ti centri, ki jih v Bruslju imenujejo ""regionalne platforme ali sheme za izkrcanje"", naj bi zagotovili hitro obravnavo prebežnikov ter ločitev ekonomskih prebežnikov od tistih, ki potrebujejo mednarodno zaščito, kar naj bi ljudi odvrnilo od nevarnih potovanj. V Evropski komisiji so nedavno potrdili, da preučujejo možnost sodelovanja s severnoafriškimi državami, kot sta Tunizija in Libija, a za zdaj nobena ni potrdila, da je pripravljena gostiti prebežnike.
Pri tej zamisli gre v osnovi za to, da bi ladje, ki v Sredozemskem morju rešijo prebežnike, te ljudi namesto v države EU-ja pripeljale v centre v tretjih državah, kjer bi imeli nastanitev, oskrbo in hrano ter pravico do ustrezne obravnave. Upravljali bi jih v sodelovanju z uradom ZN-a za begunce (UNCHR) in Mednarodno organizacijo za migracije (IOM). S tem naj bi EU odstranil glavno vabo in razbil poslovni model tihotapcev s prebežniki. Diplomatski viri ob tem poudarjajo, da to nikakor ne bi bila rešitev po vzoru spornih avstralskih centrov na otokih Nauru in Manus v Papui - Novi Gvineji, saj so prebežniki tja napoteni trajno.
V Draču dovolj zmogljivostiKot poroča Deutsche Welle, v prid temu, da bi lahko Albanija gostila omenjene centre, govori dejstvo, da država leži na balkanski prebežniški poti in v bližini Sredozemskega morja, prek katerega v Evropo prihaja največ ljudi. Pristanišče Drač ima na voljo dovolj zmogljivosti za popis ljudi in nastanitev večjega števila posameznikov.
A država ima z gledišča Bruslja tudi več pomanjkljivosti, saj ni članica povezave, kar pomeni, da zanjo ne veljajo schengenska pravila. Poleg tega Albanija ni podpisnica dublinskega dogovora, s katerim je EU postavil pravila obravnave ljudi v azilnih postopkih. Država pa je članica zveze Nato, gosti tudi Natov protiteroristični center. Portal še navaja, da je Albanija na severu zelo gorata, kar predstavlja naravno oviro na poti do Evropske unije.
V njen prid govori tudi dejstvo, da ima z nameščanjem in skrbjo za begunce veliko izkušenj, saj se je med spopadi na Kosovu na njeno območje zateklo okoli milijon ljudi. Poleg tega je leta 2015, ko se je begunska kriza razmahnila, močno povečala infrastrukturo za sprejem prebežnikov, a ti centri danes večinoma samevajo. Trenutno je v državi nekaj tisoč prosilcev za azil.
Xhafaj v četrtek v BerlinuNeven Crvenković, predstavnik UNHCR-ja za jugovzhodno Evropo, je za DW potrdil, da je Albanija od leta 2017 podvojila svoje zmožnosti za sprejem in obravnavo prebežnikov. Poleg tega si močno želi približevanja Evropski uniji, zato že izpolnjuje nekatere humanitarna merila EU-ja. Albanski notranji minister Fatmir Xhafaj se trenutno mudi na evropski turneji, v četrtek se je ustavil tudi v Berlinu.
Od dogovora z Albanijo bi lahko imela največ koristi prav nemška kanclerka Angela Merkel, saj bavarska Krščansko-socialna unija (CSU), sestra njene Krščansko-demokratske unije (CDU), grozi z enostranskimi ukrepi, če ne bo evropske rešitve, ki bi preprečila drugotne migracije. Ker dogovora o evropski azilni reformi ni na vidiku zaradi spornih begunskih kvot, od katerih nekatere članice z zunanjo mejo ne odstopajo, medtem ko so za višegrajsko četverico in Avstrijo nesprejemljive, si Merklova prizadeva doseči dvostranske oziroma večstranske dogovore z državami z zunanjo mejo, zlasti Italijo in Grčijo.
Nemški notranji minister Horst Seehofer je nedavno potrdil, da podpira idejo sprejemnih centrov zunaj EU-ja."
http://www.rtvslo.si/svet/evropa/salvini-italija-ne-more-sprejeti-niti-enega-cloveka-vec/458749,prebežnik,679,"
					22. junij 2018 ob 10:40,zadnji poseg: 22. junij 2018 ob 21:47
					Rim - MMC RTV SLO, STA, Reuters","
A. P. J., J. R.
","Salvini: ""Italija ne more sprejeti niti enega človeka več""","Italijanski notranji minister Matteo Salvini pod vprašaj postavlja enotnost Evrope, ki je po njegovih besedah osamila Italijo na področju migracij.
""V enem letu bo odločeno, ali bo še obstajala enotna Evropa ali ne,"" je za nemški Der Spiegel povedal vodja do tujcev sovražne stranke Liga. V prihajajočih pogovorih o evropskem proračunu in pred parlamentarnimi volitvami v Evropski parlament prihodnje leto bo znano, ""ali je vse skupaj postalo nesmiselno"".
Nova italijanska vlada druge članice Evropske unije obtožuje, da so Italijo pri spoprijemanju z migracijami pustile samo. Salvini je ob tem poudaril, da Italija ""ne more sprejeti niti enega človeka več"". ""Nasprotno, nekaj bi jih radi poslali drugam,"" je povedal.
Na vprašanje, ali bi lahko njegovo stališče prispevalo k odstavitvi nemške kanclerke Angele Merkel, ki je pod pritiskom očitkov v povezavi z migracijsko politiko s strani notranjega ministra Horsta Seehoferja, je odgovoril, da se stališča Berlina in Rima močno razlikujejo tudi na drugih področjih. Med drugim je navedel ekonomsko politiko EU-ja in velik nemški trgovinski presežek.
Tiskovni predstavnik francoske vlade Benjamin Griveaux je medtem posvaril pred razpadom Evrope. ""Če Evropa ne bo dosegla dogovora o delu pri skupnem migracijskem načrtu, se bojim, da bo dokončno razpadla,"" je povedal po poročanju nemške tiskovne agencije DPA.
Zaradi poglabljanja spora med državami glede ravnanja s prebežniki se je oglasil tudi evropski komisar Günther Öttinger in dejal: ""Vsa Evropa mora pokazati solidarnost z državami, ki so najbolj obremenjene s prebežniki – z Grčijo, Malto, Ciprom, Bolgarijo, Italijo in Španijo. Treba jih je razbremeniti in prevzeti del stroškov in organizacije.""
Borisov: V Evropo samo bežeči pred državljanskimi vojnamiBolgarski premier Bojko Borisov se je medtem v bolgarskem parlamentu zavzel za ""takojšnje zaprtje zunanjih meja EU-ja"". Dejal je še, da se bo v Bruslju zavzel, da bi v EU spuščali samo ljudi, ki dejansko bežijo pred državljanskimi vojnami. ""Gre za državljanske vojne, ki smo jih kot zahodni svet, hote ali nehote, povzročili sami,"" je dejal. EU mora poleg tega po besedah bolgarskega premierja vzpostaviti in financirati sprejemne centre za begunce izven Unije, denimo v Libiji, Jordaniji ali Turčiji.
Češki premier Andrej Babiš je medtem zagrozil, da bo tudi njegova država na mejah zavračala prebežnike, če bosta to počeli Nemčija in Avstrija. ""V tem primeru bo češke mejne prehode nadzorovala policija, imamo pa tudi zasilni načrt, v skladu s katerim bomo na mejo poslali tudi carinike in vojake,"" je pojasnil.
Juncker sklical izredni vrhZaradi vse bolj napetih odnosov v EU-ju, čeprav je prebežnikov sicer manj kot lani, je predsednik Evropske komisije Jean-Claude Juncker za nedeljo sklical mali vrh o migracijah, na katerem pa naj bi se pogovarjali predvsem o krizi v Nemčiji.
Kot je sporočila Mednarodna organizacija za migracije (IOM), je v Evropo prek Sredozemskega morja v prvih petih mesecih letošnjega leta prišlo 40.073 prebežnikov, kar je več kot polovica manj od enakega obdobja lani, ko je staro celino po tej poti doseglo 80.683 ljudi. Leta 2016 pa je do junija v Evropo prek Sredozemskega morja prišlo več kot 215.000 prebežnikov.
Organizacija je še sporočila, da se je letos v primerjavi s predhodnima letoma zmanjšalo tudi število smrti prebežnikov v Sredozemskem morju. Letos je do danes umrlo skupno 857 ljudi, medtem ko je v enakem obdobju lani umrlo 2.106 prebežnikov, leta 2016 pa 2.999.
Italija bo zajela ladjiOb robu dogajanja je Italija sporočila, da bo zasegla dve ladji nemških nevladnih organizacij, ki v Sredozemskem morju rešujejo prebežnike, da bi preverila njun pravni status.
Oblasti v Rimu trdijo, da ladji Lifeline in Seefuchs, ki pripadata nemški humanitarni organizaciji Mission Lifeline, nezakonito plujeta pod nizozemsko zastavo, piše BBC. Na ladji Lifeline je 226 prebežnikov, ki so jih rešili ob libijski obali. Po podatkih Združenih narodov je na istem območju v četrtek utonilo 220 prebežnikov. Organizacija je zato pozvala k ""takojšnjemu ukrepanju"".
Toninelli: ""Ravnanje Malte nehumano""Italija je medtem sporočila, da je Malta zavrnila sprejetje ladje Lifeline z več kot 200 prebežniki na krovu. Poteza malteških oblasti je absurdna in nehumana, je na Facebooku zapisal italijanski minister za transport Danilo Toninelli in objavil fotografijo elektronske pošte malteških oboroženih sil, ki trdijo, da ladja Lifeline ni v krizni situaciji, ki bi zahtevala takojšnje reševanje."
http://www.rtvslo.si/evropska-unija/visegrajske-skupine-zaradi-kvot-ne-bo-na-srecanju-centri-za-prebeznike-zunaj-eu-ja/458716,prebežnik,1060,"
					21. junij 2018 ob 18:25,zadnji poseg: 21. junij 2018 ob 19:04
					Budimpešta - MMC RTV SLO, STA","
B. V.
",Višegrajske skupine zaradi kvot ne bo na srečanju. Centri za prebežnike zunaj EU-ja?,"Države višegrajske skupine, Poljska, Češka, Madžarska in Slovaška, bodo bojkotirale mali vrh Evropske unije o migracijah, ki so ga označile za nesprejemljivega. EU medtem načrtuje vzpostavitev centrov za obravnavo prebežnikov zunaj Unije.
Srečanje je za nedeljo sklical predsednik Evropske komisije Jean-Claude Juncker. ""Nedeljski mali vrh je nesprejemljiv, na njem ne bomo sodelovali. Želijo obnoviti stari predlog, ki smo ga že zavrnili,"" je poljski premier Mateusz Morawiecki povedal ob robu srečanja s kolegi iz Slovaške, Češke in Madžarske v Budimpešti, ki se ga je udeležil tudi avstrijski kancler Sebastian Kurz.
Voditelji naj bi sicer na malem vrhu govorili tudi o vzpostavitvi ""učinkovitega solidarnostnega mehanizma"" z obvezno porazdelitvijo prebežnikov med državami EU-ja, čemur višegrajske države nasprotujejo, poroča francoska tiskovna agencija AFP.
Madžarski premier Viktor Orban je ob tem poudaril, da je predsednik Evropskega sveta Donald Tusk tisti, ki je pristojen za organizacijo vrhunskih srečanj, in ne Evropska komisija. ""Razumemo, da bo mali vrh, vendar je to v nasprotju z navadami EU-ja,"" je poudaril.
Juncker sklical neformalno srečanje Predsednik Evropske komisije je za nedeljo v Bruslju sklical neformalno srečanje o migracijah in azilu z odprtim javnim vabilom. Namen je omogočiti evropske rešitve za migracijska in azilna vprašanja na vrhu EU-ja ter pomagati nemški kanclerki Angeli Merkel, katere vlado ogroža vprašanje priseljevanja.
Udeleženci nedeljskega srečanja naj bi se zavezali h krepitvi prizadevanj za zajezitev nezakonitega priseljevanja v EU, zlasti s krepitvijo zunanje meje, in za omejitev sekundarnih migracij, torej preprečitev nedovoljenih prehodov notranjih mej. Udeležbo na vrhu je med drugim potrdil tudi slovenski premier Miro Cerar, ki opravlja tekoče posle.
Italija je nemško humanitarno organizacijo Mission Lifeline iz Dresdna obtožila, da ni upoštevala ukazov italijanske obalne straže, potem ko je ladja te organizacije v mednarodnih vodah ob obali Libije z dveh gumijastih čolnov prevzela 226 ljudi, med njimi 14 žensk in štiri majhne otroke. Nemška organizacija je prebežnike prevzela, čeprav je italijanska obalna straža sporočila, da po njih prihaja libijska obalna straža.
Iz humanitarne organizacije so sporočili, da prebežniki ne bi bili varni, če bi jih odpeljali nazaj v Libijo. Ker ladja organizacije pluje pod nizozemsko zastavo, je italijanski notranji minister Salvini dejal, da naj jih odpeljejo na Nizozemsko, ne v Italijo. ""Namenoma niste ubogali italijanskih ali libijskih oblasti. Dobro. Potem odpeljite ta človeški tovor na Nizozemsko,"" je dejal organizaciji Mission Lifeline.
Medtem ko mednarodne pomorske smernice pravijo, da morajo biti ljudje, rešeni na morju, odpeljani v najbližji ""varni kraj"", po mnenju ZN-a in humanitarnih agencij Libija ni ""varni kraj"". Ob tem nizozemsko zunanje ministrstvo sporoča, da ladja kljub nizozemski zastavi ni registrirana v tej državi, zato da Nizozemska zanjo ni odgovorna, poroča Reuters.
Višegrajske članice: ne kvotamPredsedniki vlad višegrajske četverice in avstrijski kancler so se na današnjem srečanju strinjali, da mora EU pri vprašanju migracij določiti ključne teme, ki bodo privedle do rešitve, ne pa razpravljati o kvotah, pri katerih se države ne morejo uskladiti. Med temi temami bi lahko bila vzpostavitev t. i. žariščnih točk ali begunskih taborišč zunaj EU-ja ter nov mandat in povečanje Frontexa, agencije EU-ja za mejno in obalno stražo.
Orban je ob tem dejal, da ve, da bo Kurz kot predsedujoči Svetu EU-ja igral ključno vlogo pri temah, kot so migracije in proračun. ""Upamo, da bo EU po avstrijskem predsedovanju pravičnejša in varnejša skupnost, kot je zdaj,"" je povedal po poročanju avstrijske tiskovne agencije APA.
Kurz pa je ponovil moto avstrijskega predsedovanja, ki se glasi ""Evropa, ki varuje"". Po njegovem mnenju se je treba osredotočiti na boljše varovanje zunanjih meja EU-ja, da bi ohranili Unijo brez notranjih meja. Treba je okrepiti tudi notranji trg in socialno varnost. Avstrija bo polletno predsedovanje Svetu EU-ja prevzela s 1. julijem.
V nedeljo brez odločitevEvropski komisar za migracije Dimitris Avramopulos je medtem poudaril, da se v nedeljo ne bodo sprejemale odločitve, temveč bodo to samo posvetovanja, ki naj bi utrla pot odločitvam na vrhu Unije konec prihodnjega tedna. Voditelji naj bi se zavezali k prizadevanjem za nadaljnje zmanjšanje nezakonitih migracij v Evropo in sekundarnih gibanj znotraj EU-ja ter izrazili nasprotovanje enostranskim in neusklajenih ukrepom.
Voditelji naj bi se v nedeljo zavezali tudi k odločni zaščiti zunanje meje, pri čemer naj bi podprli postopno kadrovsko krepitev evropske agencije za mejno in obalno stražo na do 10.000 do konca leta 2020.
Evropska komisija pred nedeljskim srečanjem izpostavlja tudi predlog nove zakonodaje, ki bi omogočila preobrazbo mejne in obalne straže v pravo mejno policijo EU-ja z lastnimi pristojnostmi za zaščito zunanje meje, ter nove zakonodaje za preobrazbo evropskega azilnega urada Easo v pravi evropski azilni organ, ki bi obravnaval prošnje za azil.
Salvini v nedeljo o krepitvi nadzora na mejahItalijanski notranji minister in vodja skrajno desne Lige Matteo Salvini je napovedal, da bo na v nedeljo kolegom predstavil svoj načrt za okrepitev nadzora na zunanjih meja Unije. Italija ne bo kar pasivno sprejela načrta, ki ga pripravljata Francija in Nemčija, je povedal v pogovoru za RAI 3.
""Ali bomo imeli smiseln program za zaščito meja ali bomo proti,"" je dejal namestnik italijanskega premierja. V sredo se je v Rimu sestal z avstrijskima kolegoma, podpredsednikom vlade Heinz-Christianom Strachejem in notranjim ministrom Herbertom Kicklom, in kot je danes dejal, se popolnoma strinjajo glede vprašanja varovanja meja in migracijske politike.
Grožnja z zmanjšanjem financiranja EU-jaČe v Bruslju ne bo prišlo do sprememb v migracijski politiki, bi Italija lahko zmanjšala prispevke Evropski uniji, je zagrozil Salvini. ""Zaupamo v preudarnost evropskih kolegov. Ne želimo, da bi prišlo do tega, da bi na novo odločali o italijanskih prispevkih Uniji,"" je dejal, kot poroča avstrijska tiskovna agencija APA.
Centri za obravnavo prebežnikov zunaj EU-jaPo italijanski in malteški zavrnitvi ladje s prebežniki Aquarius EU načrtuje vzpostavitev centrov za obravnavo prebežnikov zunaj Unije. Med možnimi gostiteljicami se omenjajo Albanija, Tunizija in Libija.
Šlo naj bi za ""območne točke za izkrcanje"", ki naj bi zagotovile hitro obravnavo prebežnikov ter ločitev t. i. ekonomskih migrantov od tistih, ki potrebujejo mednarodno zaščito, kar naj bi ljudi odvrnilo od nevarnih potovanj, izhaja iz osnutka sklepov vrha Unije.
""Ko gre za vzpostavljanje zunanjih centrov v drugih državah po Evropi, želim biti zelo jasen: sem proti Guantánamu za migrante. To je v nasprotju z evropskimi vrednotami,"" je poudaril Avramopulos, sklicujoč se na ameriški zapor za teroristične osumljence na Kubi.
Neuradno se omenjajo načrti, da bi središče za obravnavo prebežnikov vzpostavili v Albaniji, v zameno za obljubo o začetku pristopnih pogajanj s to državo. Pri tem se sicer zatika, zlasti zaradi resnih težav v tej državi z organiziranim kriminalom in korupcijo."
http://www.rtvslo.si/svet/evropa/svarilo-merklovi-nobenega-dogovora-na-racun-nemskih-davkoplacevalcev/458661,prebežnik,462,"
					21. junij 2018 ob 12:04,zadnji poseg: 21. junij 2018 ob 15:05
					Berlin - MMC RTV SLO, STA","
K. Št., B. V.
",Svarilo Merklovi: Nobenega dogovora na račun nemških davkoplačevalcev,"Nemška Krščansko-socialna unija (CSU) je kanclerko Angelo Merkel pozvala, naj pred vrhom o migrantski in azilni politiki v Bruslju ne sklepa ""nobenega dogovora na račun nemških davkoplačevalcev"".
Vladajoča Krščansko-demokratska unija (CDU) in sestrska Krščansko-socialna unija (CSU) sta trenutno v sporu glede migrantske politike nemške kanclerke Angele Merkel. CSU v predvolilni vnemi zaradi nezmožnosti dogovora o evropski azilni reformi zahteva ostrejše enostransko nemško ukrepanje na meji, kar Merklova vztrajno zavrača.
Predsednik predsedstva CSU-ja Markus Feber je za nemške medije dejal, da mnoge v stranki skrbi, ""da bo Angela Merkel zdaj tekala po Evropi s čekovno knjižico. Potrebuje Grčijo in Italijo za rešitev begunskega vprašanja."" Stališče CSU-ja je jasno: ""Nobenega dogovora na račun nemških davkoplačevalcev."" Podobno stališče je nedavno zagovarjal tudi bavarski ministrski predsednik Markus Söder, ki prav tako prihaja iz vrst CSU-ja.
Angela Merkel je obiskala Jordanijo, kjer je v nagovoru pred študenti nemško-jordanske univerze branila svojo politiko na področju priseljevanja. Kot je dejala, morajo biti migracije urejene in usmerjene.
Jordaniji, kjer je po podatkih visokega komisariata ZN-a za begunce (UNHCR) nameščenih več kot 650.000 sirskih beguncev, po neuradnih podatkih pa naj bi jih bilo še veliko več, je obljubila dodatno posojilo v višini okoli 87 milijonov evrov. Sredstva naj bi pomagala uresničiti reforme v državi, ki jih zahteva Mednarodni denarni sklad (IMF), izplačali pa jih bodo v okviru nemške razvojne pomoči, je nemška kanclerka pojasnila po srečanju s kraljem Abdulahom II.
Infrastruktura v kraljevini tako množičnemu prihodu beguncev ni kos, a velja kljub krizam v soseščini za sidro stabilnosti v regiji, poroča nemška tiskovna agencija DPA. Angela Merkel bo obiskala tudi Libanon, kjer je glede na delež prebivalcev največ beguncev.
Načelni dogovorNemški notranji minister Horst Seehofer je za zdaj nekoliko popustil pri zahtevi, da bi morala Nemčija na svojih mejah zavračati vse prebežnike, ki so jih registrirali že v drugih državah Evropske unije, vztraja pa pri zaostritvi nadzora na meji. V CSU-ju so se že pred tem strinjali, da bodo obširneje začeli zavračati prebežnike po vrhu EU-ja, ki bo 28. in 29. junija, če nemški kanclerki Angeli Merkel ne bo uspelo doseči evropske rešitve. Seehofer je pripomnil, da CSU na tem področju podpira vsako evropsko rešitev in tudi prizadevanja za sklenitev dogovora.
Nemčija sledi evropski potiObrambna ministrica iz vrst Krščansko-demokratske unije (CDU) nemške kanclerke Ursula von der Leyen pa je ob robu obiska v ZDA dejala, da je glede begunske politike treba nadaljevati evropsko pot. ""Naloge še nismo končali, a smo že zelo napredovali.""
Ob tem je navedla, da je v Nemčijo na vrhuncu prihajanja beguncev v Evropo vstopilo povprečno 10.000 ljudi na dan, zdaj jih okoli 450. ""To je 95 odstotkov manj,"" je opozorila in dodala, da to ni končni cilj Nemčije, temveč pot, ki jo je opravila skupaj z Evropo, zato se bo tudi vnaprej zavzemala za skupno evropsko pot."
http://www.rtvslo.si/zabava/iz-sveta-znanih/igralca-petra-fondo-zaradi-grozenj-barronu-trumpu-obiskala-tajna-sluzba/458639,prebežnik,444,"
					21. junij 2018 ob 08:40
					Washington - MMC RTV SLO","
K. S.
",Igralca Petra Fondo zaradi groženj Barronu Trumpu obiskala tajna služba,"Zaradi tvita Petra Fonde, da bi morali predsedniku Donaldu Trumpu odvzeti 11-letnega sina Barrona in ga zapreti v kletko, je veteranskega igralca vzela pod nadzor tajna služba.
Ni jasno, ali so zaradi ""grozilnega"" tvita odprli tudi preiskavo proti 78-letnemu igralcu, je pa splošno znano, da agencija preiskuje vse, kar bi se lahko obravnavalo kot grožnjo proti predsedniku ZDA ali njegovi družini.
Zvezdnik filma Goli v sedlu je na Twitterju izražal svojo jezo nad Trumpovo politiko ločevanja otrok prebežnikov od staršev na ameriško-mehiški meji. Skrajno sporna praksa, ki je naletela na ogorčenje javnosti, je del Trumpove politike ""ničelne tolerance"" do prebežnikov.
Zaradi vsesplošnega pogroma nad to kruto prakso, v sklopu katere obmejni organi tudi dojenčke trgajo iz rok staršev in jih namestijo v posebne kletke, je Trump sinoči sicer podpisal predsedniški odlok, s katerim je to razveljavil.
""Bolan in neodgovoren"" tvit ""Morali bi iztrgati Barrona Trumpa iz rok njegove mame in ga zapreti v kletko s pedofili, pa da vidimo, ali se bo njegova mama postavila po robu tej velikanski riti, s katero je poročena,"" je z velikimi tiskanimi črkami zapisal Fonda, nato pa pozval ljudi na ulice, naj protestirajo proti ""tej j***ni pošasti"".
Stephanie Grisham, predstavnica prve dame Melanie Trump, je v izjavi za javnost sporočila, da je bil tvit ""bolan in neodgovoren"" in da so zaradi njega že obvestili tajno službo.
Opravičilo za ""nepremišljeno"" dejanjeFonda je pozneje tvit izbrisal, se zanj opravičil in dejal, da je šel predaleč. ""V odgovor na obupne podobe, ki sem jih videval po poročilih, sem tvitnil nekaj skrajno neprimernega in vulgarnega o predsedniku in njegovi družini,"" je začel.
""Kot mnogi Američani sem zelo čustven in razburjen zaradi situacije z otroki, na meji ločeni od družin, a sem šel predaleč. Bilo je narobe in tega ne bi smel zapisati. Svoje dejanje sem nemudoma obžaloval in se iskreno opravičujem prvi družini za svoje besede in bolečino, ki so jo povzročile.""
Trump mlajši: Bolan siNa Fondov tvit se je odzval tudi Barronov polbrat, Donald Trump mlajši, ki je na Twitterju igralcu sporočil: ""Očitno si bolan človek in vsak je lahko na spletu frajer, ampak namesto, da napadaš 11-letnika kot šleva, se raje spravi na koga večjega.""
Sledila je serija tvitov, v katerih je Trump mlajši Fondo obtožil, da fantazira o ""posiljevanju otrok"", filmske studie pozval, naj Fondo odpustijo, nato pa se spravil še na njegovo sestro Jane Fonda, ki se je med vietnamsko vojno postavila na stran Vietnamcev.
Fonda je sin pokojnega legendarnega igralca Henryja Fonde in mlajši brat igralke Jane Fonda. V svoji karieri je bil dvakrat nominiran za oskarja - leta 1969 za najboljši scenarij za Gole v sedlu, leta 1997 pa za najboljšega igralca v filmu Uleejevo zlato."
http://www.rtvslo.si/svet/madzarski-parlament-sprejel-zakonodajo-stop-soros/458624,prebežnik,440,"
					20. junij 2018 ob 20:54
					Budimpešta - MMC RTV SLO, STA","
K. S.
",Madžarski parlament sprejel zakonodajo Stop Soros,"Madžarski parlament je sprejel t. i. zakonski sveženj Stop Soros. Uperjen je proti nevladnim organizacijam, ki jih financira ameriški filantrop George Soros in ki naj bi pomagale prebežnikom.
Od zdaj bo vsakršna pomoč pri nezakonitih migracijah kaznivo dejanje. V imenu boja proti prebežnikom je parlament danes spremenil tudi ustavo.
Parlament je v ustavo zapisal, da nobena oblast ""ne sme vplivati na sestavo madžarskega prebivalstva"", s čimer naj bi na Madžarskem prepovedali načrtno priseljevanje tujcev. S tem so nasprotovanje evropskemu kvotnemu sistemu preseljevanja beguncev zapisali tudi v ustavo. Poleg tega so v ustavi omejili pravico do zbiranja in svobode izražanja, ki od zdaj ne bosta smeli biti uporabljeni v škodo zasebne lastnine državljanov.
Spremembo ustave so poslanci potrdili s 159 glasovi za in petimi proti, zakon o prepovedi pomoči nezakonitim prebežnikom pa z večino 160 poslancev. Proti jih je bilo le 18. Zakonodaja je sicer v prvi vrsti uperjena proti dejanjem Sorosa, ki ga vlada pod vodstvom Viktorja Orbana obtožuje, da želi Evropo ""preplaviti z milijoni prebežnikov, da bi tako spremenil krščansko in nacionalno identiteto držav"".
Soros je za Orbana in njegove podpornike postal glavni grešni kozel za vse tegobe in težave tako v državi kot v Evropi.
Zakon proti nevladnim organizacijam, ki je bil zdaj sprejet tudi z ustavno večino, predvideva do leto dni zapora za osebe ali skupine na Madžarskem, ki pomagajo nezakonitim prebežnikom oz. tistim, ki ne izpolnjujejo pogojev za vložitev prošnje za azil. Zakon predvideva kazen tudi za tiskanje in razpečevanje letakov, ki prosilce za azil oskrbujejo z zanje potrebnimi informacijami. ""Madžarska varnost mora biti na prvem mestu,"" je ob predstavitvi zakona konec maja dejal državni sekretar Csaba Domotor.
UNHCR pozval k umiku zakonaKer je parlament zakonski sveženj sprejel ravno na dan beguncev, je to naletelo na ostre kritike tako doma kot v tujini. ""Da je madžarski parlament na svetovni dan beguncev sprejel ta zakonski sveženj, je grenka ironija. Ti drakonski ukrepi kriminalizirajo organizacije in posameznike, ki se mirno zavzemajo za prosilce za azil, ljudi na begu in prebežnike,"" je opozorila voditeljica avstrijske izpostave Amnesty International Annemarie Schlack.
Visoki komisariat Združenih narodov za begunce (UNHCR) je že ob predlogu zakona Budimpešto pozval, naj ga umakne, in opozoril, da bo zakonodaja prosilcem za azil odrekla ključno pomoč in storitve ter dodatno razplamtela javni diskurz in ksenofobično naravnanost. UNHCR je še posebej izrazil zaskrbljenost, ker se je vlada načrtno usmerila proti tistim, ki z izključno humanitarnega vidika pomagajo prosilcem za azil.
O tem zakonskem predlogu naj bi sicer v petek stališče podala tudi beneška komisija Sveta Evrope, vendar ustavnih pravnikov v Budimpešti očitno niso želeli čakati, čeprav jih je komisija pozvala, naj parlament vsaj za nekaj dni preloži odločanje."
http://www.rtvslo.si/svet/trump-popustil-pod-pritiski-in-podpisal-izvrsni-ukaz-za-konec-locevanja-otrok/458612,prebežnik,487,"
					20. junij 2018 ob 19:16,zadnji poseg: 20. junij 2018 ob 21:45
					Washington - MMC RTV SLO, STA","
K. S.
",Trump popustil pod pritiski in podpisal izvršni ukaz za konec ločevanja otrok,"Po plazu obsodb z vsega sveta, ki se je vsul nanj, je predsednik ZDA Donald Trump podpisal izvršni ukaz, da bodo družine prebežnikov lahko ostale skupaj na meji z Mehiko.
""Gre za to, da družine ostanejo skupaj. Ni mi bil všeč pogled na ločene družine. Imeli bomo veliko veselih ljudi,"" je dejal Trump na slovesnosti ob podpisu.
""Imeli bomo zelo trdne meje in družine bomo obdržali skupaj,"" je dodal. Po njegovih besedah je razumljivo, da ""bi imel vsakdo s srcem zelo močne občutke"" glede ločevanja družin, bodo pa ZDA kljub vsemu nadaljevale politiko ničelne tolerance do nezakonitih migracij. Kot je še dodal, so ga prepričale fotografije otrok, ki so jih odvzeli staršem in namestili v kletke.
BBC navaja, da naj bi Trumpova žena Melania in hčerka Ivanka v zadnjih dneh pritiskali na predsednika, naj opusti sporno prakso. Kot je dejal Trump, sta obe močno zagovarjali konec te prakse.
Trump je bil zaradi ""politike ničelne tolerance do prebežnikov"", ki je vodila v to, da so na ameriško-mehiški meji iz rok nezakonitih prebežnikov trgali celo dojenčke, deležen ostrih mednarodnih kritik.
""Če si res patetično šibek, potem bodo državo preplavili milijoni ljudi. Če pa si močen, nimaš srca. Morda bi bil raje močen. To je težka dilema,"" je dejal Trump, ki je s svojo politiko ločevanja otrok od staršev skušal prisiliti demokrate, da se vdajo in zaostrijo politiko priseljevanja v ZDA in med drugim privolijo v gradnjo zidu na meji.
Odločali bodo v četrtekTudi predsednik predstavniškega doma ameriškega kongresa Paul Ryan je predtem napovedal, da bodo kongresniki v četrtek odločali o pobudi, da se konča praksa ločevanja otrok prebežnikov od njihovih staršev, ki so v državo vstopili nezakonito. ""Naše zakone lahko uresničujemo tudi brez ločevanja družin,"" je dejal.
Več podrobnosti o zakonskem predlogu sicer ni pojasnil, je pa napovedal, da bodo rešili tudi vprašanje t. i. sanjačev, to je tistih, ki so v ZDA prišli sicer nezakonito, a kot mladoletni otroci.
Trumpovo politiko ločevanja otrok so v teh dneh kritizirali skoraj vsi po vrsti, vključno s številnimi republikanci, zaposleni v Microsoftu pa so vodstvo tehnološkega velikana pozvali, naj prekine sodelovanje z ameriško obmejno službo. Da gre za nevzdržen položaj, so se javno izrekle tudi vse nekdanje prve dame ZDA.
Slovenski predsednik Borut Pahor je v svojem nagovoru na zasedanju Sveta ZN-a za človekove pravice v Ženevi dejal, da bo ""kot predsednik, kot politik in državnik storil vse za to"", da se ločevanje otrok prebežnikov od njihovih staršev v ZDA ne bi nadaljevalo. To je označil za ""nesprejemljivo in nepojmljivo početje"".
""Kot oče si ne znam predstavljati, da bi kdo nasilno ločil mojega otroka od mene. In če si tega ne znam predstavljati kot oče, si tega ne smem in ne dovolim predstavljati tudi kot predsednik, kot politik, državnik. Zato je moja moralna in politična dolžnost, da kolikor je mogoče, v okviru svojih pristojnosti storim vse za to, da se tako nesprejemljivo in nepojmljivo početje ne bi nadaljevalo,"" je dejal Pahor."
http://www.rtvslo.si/svet/benetton-znova-udaril-oglasevalska-kampanja-s-prebezniki-dviga-prah/458611,prebežnik,510,"
					20. junij 2018 ob 19:01
					Milano - MMC RTV SLO","
K. S.
",Benetton znova udaril: Oglaševalska kampanja s prebežniki dviga prah,"Po poljubu nune in duhovnika, treh človeških srcih in umirajočem gejevskem aktivistu Benetton znova dviga prah – tokrat z oglaševalsko kampanjo, za katero je uporabil fotografije reševanja prebežnikov v Sredozemlju.
Italijansko podjetje z oblačili se je znašlo na udaru kritik zaradi še ene kontroverzne oglaševalske kampanje, tokrat s še svežimi fotografijami prebežnikov v rešilnih jopičih, ki jim prostovoljci pomagajo z gumenjakov na reševalno ladjo.
Benetton je za oglase, ki so jih objavili na spletu in v italijanskem časniku La Repubblica, uporabili dve ločeni fotografiji, ki jih je 9. junija posnela nemška dobrodelna organizacija SOS Méditerranée v okviru reševanja na stotine prebežnikov v Sredozemskem morju.
""SOS Méditerranée se popolnoma distancira od te kampanje, ki uporablja fotografijo, posneto med tem, ko so naše ekipe reševale na morju ljudi v stiski,"" je v izjavi za javnost sporočila organizacija.
Salvini: Ogabna kampanjaOglasil se je tudi italijanski notranji minister Matteo Salvini, ki je tvitnil: ""Se samo meni ta kampanja zdi ogabna?""
Salvini, ki vodi skrajno desno populistično stranko Liga, je bil tisti, ki ni dovolil ladji Aquarius, ki je prebežnike rešila, da se zasidra v enem od italijanskih pristanišč. Aquarius je zavrnila tudi Malta, nazadnje pa ji je dovoljenje za pristanek dala Španija, tako da se je ladja s prebežniki nazadnje zasidrala v Valencii.
Salvini je svojo predvolilno kampanjo vodil z obljubami strožje politike do prebežnikov, ta teden pa je sporočil tudi, da načrtuje popis Romov, ki živijo v Italiji, in izgon tistih, ki nimajo italijanskega državljanstva.
Italija je glavna vstopna točka za prebežnike, ki prečkajo Sredozemlje iz Severne Afrike v Evropo.
Toscani znova na deluBenettonova aktualna oglaševalska kampanja je delo kontroverznega italijanskega fotografa Oliviera Toscanija, ki je dejal, da so fotografije ""dramatične"", in dodal, da se ob kritikah Salvinija ""samo zaveda, da je imel prav, da jih je uporabil"".
Toscani, ki je Benetton zapustil leta 2000, ampak se vrnil v podjetje februarja letos, je avtor številnih Benettonovih družbenokritičnih in provokativnih oglasov, ki so razdvajali javnost od 80. let dalje. Sam pravi, da njegove kampanje, ki se dotikajo tematik, kot so človekove pravice, religija in rasizem, zasnovane na način, da bi ozaveščale javnost o perečih problematikah.
Leta 1991 je Toscani užalil italijansko Rimskokatoliško cerkev, ko je za zdaj znameniti oglas uporabil fotografijo nune in duhovnika med poljubljanjem. Naslednje leto so fotografa kritizirali zaradi uporabe fotografije Davida Kirbyja, gejevskega aktivista in obolelega za aidsom, ko je ležal shiran in bolan na smrtni postelji.
Leta 1996 je razburil s kampanjo, za potrebo katere je postavil tri ""človeška"" srca enega ob drugega z napisi ""belo"", ""črno"" in ""rumeno"" na njih.
Od krvave uniforme do poljubovZnane so tudi kampanje z okrvavljeno uniformo ubitega vojaka kot protest proti vojni v BiH-u, kampanja s poljubi svetovnih voditeljev, pa kampanja z golo zadnjico, potiskano z žigom ""HIV pozitiven"" in kampanja z okrvavljenim novorojenčkom, prav tako za ozaveščanje o epidemiji aidsa.
76-letni Toscani je leta 2000 izgubil svojo zaposlitev pri Benettonu, potem ko se je bilo podjetje prisiljeno opravičiti zaradi kampanje ""V čakanju na smrtno kazen"", za katero je uporabil fotografije na smrt obsojenih ameriških zapornikov.
Photo by Orietta Scardino / ANSA pic.twitter.com/guFAq0976l"
http://www.rtvslo.si/evropska-unija/kurz-svari-pred-novo-zaostritvijo-nadzora-na-notranjih-mejah/458589,prebežnik,372,"
					20. junij 2018 ob 15:55
					Dunaj - MMC RTV SLO, STA","
K. S.
",Kurz svari pred novo zaostritvijo nadzora na notranjih mejah,"Avstrijski kancler Sebastian Kurz je posvaril, da bodo odločitve Nemčije glede prebežniške politike vplivale tudi na odločitve drugih držav. Dodal je, da se bo morala Avstrija zaradi notranjepolitičnega spora v Nemčiji glede migracij pripraviti na morebitno zavračanje prebežnikov tudi na svojih mejah.
Že pred srečanjem z bavarskim ministrskim predsednikom Markusom Söderjem, s katerim delita podobno negativno mnenje glede migracij, je Kurz pojasnil, da se Avstrija zaradi spora glede azilne politike v Nemčiji na svojih mejah že pripravlja na morebitno zavračanje prebežnikov, ki so registrirani v eni izmed drugih držav članic EU-ja. ""Moramo biti pripravljeni, da bo nadzor na nacionalnih mejah v Evropi okrepljen, začenši z Nemčijo,"" je dejal Kurz.
Je pa opozoril, da je Nemčija tista, ki je odgovorna za ponovno vzpostavitev nadzora na notranjih mejah schengenskega območja po begunski krizi leta 2015. Tisti, ki so takrat odprli svoje meje, ""so krivi, da obstaja danes nadzor med Avstrijo in Bavarsko, Madžarsko in Avstrijo, Italijo in Avstrijo. In razmere bodo verjetno še slabše"", je dejal Kurz.
Pri tem sicer avstrijski kancler ni navedel tudi nadzora na avstrijsko-slovenski meji, ki še vedno velja. Avstrija načrtuje tudi vajo varovanja meje v Špilju, na kateri naj bi 26. junija sodelovalo več sto policistov in vojakov. Preveriti želijo, ali je nova enota za varovanje meje Puma pripravljena, da obvlada morebiten nov naval prebežnikov na avstrijsko mejo. Slovenija vaji nasprotuje.
Vedno več držav bližje avstrijskemu stališču?Po skupnem zasedanju avstrijskih ministrov s kolegi iz Bavarske je Kurz komentiral tudi za nedeljo sklican minivrh EU-ja o migracijah in azilu, ki po njegovem mnenju ne bo prinesel nekega rezultata. ""Če pa bo dosežen dogovor, je vprašanje, kako hitro se bo uveljavil,"" je dejal.
Ocenil je, da se vedno več držav članic EU-ja približuje stališču Avstrije glede begunskega vprašanja. Podvomil je, da je zdaj že pravi čas za sklepanje odločitev. ""Izvajali bomo pritisk, da bodo sklenjene tudi odločitve,"" je dejal. Najpozneje do vrha EU-ja septembra v Salzburgu pa bi morali biti vidni napredki, je poudaril.
Predsednik Evropske komisije Jean-Claude Juncker je za nedeljo v Bruslju sklical neformalno srečanje s skupino voditeljev članic EU-ja. Namen tega minivrha je utreti pot evropskim rešitvam za pereča migracijska in azilna vprašanja na vrhu EU-ja konec meseca. Vrha naj bi se udeležile Nemčija, Francija, Italija in Avstrija."
http://www.rtvslo.si/evropska-unija/juncker-za-nedeljo-sklical-mini-vrh-o-migracijah-in-azilu/458556,prebežnik,269,"
					20. junij 2018 ob 12:47
					Bruselj - MMC RTV SLO, STA","
K. T.
",Juncker za nedeljo sklical mini vrh o migracijah in azilu,"Nemčija, Francija, Italija in Avstrija naj bi se v nedeljo udeležile neformalnega vrha o migracijah in azilu, ki ga je danes sklical predsednik Evropske komisije Jean-Claude Juncker. Glavni cilj: poiskati pot za evropske rešitve za migracijska in azilna vprašanja, ki bo tema vrha EU-ja konec meseca.
Države članice ne najdejo skupnega jezika glede obveznih begunskih kvot, zato ne morejo skleniti dogovora o reformi evropskega azilnega sistema, za katero je bilo napovedano, da bo sprejeta do konca tega meseca.
To je tudi povod za spor med nemškima strankama, Krščansko-demokratsko unijo (CDU) Angele Merkel in njeno bavarsko sestrsko Krščansko-socialno unijo (CSU). Kot smo poročali v ponedeljek, je nemški notranji minister Horst Seehofer za zdaj nekoliko popustil pri zahtevi, da bi morala Nemčija na svojih mejah zavračati vse prebežnike, ki so jih registrirali že v drugih državah Evropske unije. Seehofer zahteva strožji nadzor na meji in obširnejše zavračanje migrantov, kanclerka pa je zavrnila kakršno koli samodejno zavračanje migrantov na meji. Če bi zavračali na meji vse migrante, ki so že registrirani v drugih državah članicah EU-ja, bi lahko povzročili ""negativni učinek domin"", je dodala.
Nemška kanclerka in francoski predsednik Emmanuel Macron sta v torek podprla sodelovanje s članicami, v katere prihaja največ prebežnikov, in se zavzela za gradnjo centrov v afriških državah. Macron je podprl kanclerkina prizadevanja za zmanjševanje števila prebežnikov v Evropski uniji na evropski, in ne nacionalni ravni.
V primeru zaostritve migracijske politike in množičnejšega zavračanja migrantov na nemški meji podobne ukrepe napoveduje tudi Avstrija. Poleg tega se zaradi migracijskih izzivov zaostrujejo odnosi med Francijo in Italijo, ki je z novo vlado še zaostrila retoriko in politiko na tem področju."
http://www.rtvslo.si/slovenija/svetovni-dan-beguncev-ljudi-obravnavajmo-kot-ljudi-ne-pa-kot-nezazelene-naravne-pojave/458506,prebežnik,1835,"
					20. junij 2018 ob 06:55
					Ljubljana - MMC RTV SLO","
Gorazd Kosmač
","Svetovni dan beguncev: ""Ljudi obravnavajmo kot ljudi, ne pa kot nezaželene naravne pojave""","""Če želijo ostati pri nas, se morajo kulturno integrirati, ne glede na njihov status. Lahko so begunci, ekonomski migranti, lahko so prišli sem, ker so se zaljubili ali pa iz čisto tretjega vzroka,"" je dejal sociolog Sašo Gazdić. Danes zaznamujemo svetovni dan beguncev.
Množične migracije ljudi na planetu Zemlja so in bodo v 21. stoletju ostale stalnica, ker niso odvisne zgolj od političnih sporov in vojn, ampak gre tudi za podnebne begunce, ki bežijo pred sušo. ""Slovenija ne bo mogla obrniti gibanj migracij in podnebnih sprememb, lahko pa sodelujemo v vseh mednarodnih politikah, ki bodisi geopolitično bodisi okoljsko prispevajo k rešitvam vprašanja migracij v prihodnje, in se hkrati prilagajamo migracijskim gibanjem ter kreiramo ustrezne politike,"" je za MMC ob 18. svetovnem dnevu beguncev ob robu posveta v sklopu projekta Med nami in z nami pojasnil sociolog Sašo Gazdić, vodja Službe za kulturne raznolikosti in človekove pravice na ministrstvu za kulturo.
Vodja sektorja za sprejem in oskrbo v okviru Urada za oskrbo in integracijo migrantov Katarina Štrukelj pa je za MMC ob robu posveta dejala, da se pri njih znajdejo prosilci za mednarodno zaščito, potem ko policistom izrečejo takšno prošnjo. Najprej so nastanjeni v sprejemni dom, kjer oddajo prošnjo, opravi se preventivni zdravstveni pregled, oseba je informirana glede pravic in dolžnosti v Sloveniji, nato pa jo nastanijo. Bodisi v azilni dom na Viču, kjer nameščajo vse kategorije, ali v Logatcu, kjer so nastanjene ranljivejše skupine, kot so družine z majhnimi otroki, ali pa na Kotnikovo ulico v Ljubljani, kamor nastanjajo samske moške. V azilnem domu nato čakajo na rešitev prošnje.
Stiske, s katerimi se spoprijemajo prebežniki, ki jih sprejmejo, so različne. ""So zelo utrujeni, ker hodijo peš, pogosto pridejo čisto premočeni, ker prehajajo reko Kolpo, potem pa so tu še različne psihološke težave. Nekateri imajo hude stiske, ker jih doma čaka družina in so šli sami na pot, pojavlja se posttravmatski sindrom, še posebej pri beguncih z vojnih območij,"" je naštela in dodala, da je vedno na voljo psihiater.
Maroko, Alžirija in PakistanKdo so trenutno prebežniki, ki se znajdejo pri nas? ""Trenutno gre večinoma za državljane Maroka, Alžirije in Pakistana, mlajše moške, stare od 25 do 40 let. To so ljudje, ki so svojo državo zapustili iz najrazličnejših razlogov. Z njimi težav nimamo, seveda pa veliko delamo z njimi. Najprej jih poskušamo vključiti v tečaj slovenskega jezika,"" je odgovorila vodja azilnih domov in dodala, da jim natančno pojasnijo, kaj vse je potrebno za uspešno integracijo, če želijo nekoč samostojno zaživeti v slovenski družbi. ""Pripravljamo jih tudi na to, da bo odločitev na prošnjo lahko negativna, saj so nekateri zelo razočarani,"" je dodala.
Velika večina sicer v Sloveniji sploh ne želi ostati, saj si želijo drugam. ""Veliko jih že pri oddaji prošnje za mednarodno zaščito takoj pove, da si želijo v Francijo ali na Švedsko, razlogi pa so preprosti, večinoma gre za to, da imajo tam že sorodnike ali prijatelje,"" je pojasnila in dodala, da nikoli ne omenjajo, da je tam pač socialna pomoč višja ipd. ""V Sloveniji še nimamo takšne enklave, bodisi afganistanske, somalske ali pakistanske itd. skupnosti,"" je nadaljevala.
Več kot 80 odstotkov prosilcev ""odide""Velika večina prosilcev za mednarodno zaščito sredi postopka ""odide"" iz Slovenije. Takšnih je bilo letos po besedah Štrukljeve kar od 80 do 90 odstotkov. ""Azilni dom ni zapor, velja podoben sistem kot v dijaškem domu. Na recepciji se sicer vedno identificirajo, tako da v vsakem trenutku vemo, kdo je v azilnem domu. A lahko prosto odidejo ven, po nakupih, na ogled kakšne predstave v mesto in se potem enostavno nikoli več ne vrnejo,"" je pojasnila.
Projekt Med nami in z namiDan pred 18. svetovnim dnem beguncev je potekal posvet v sklopu projekta Med nami in z nami, ki je povezal akterje na lokalni in državni ravni pri vključevanju oseb z begunsko ali migrantsko izkušnjo v lokalno okolje. Obravnavali so pereče izzive na področju šolstva, trga dela, zdravstva, sociale in prebivanja v lokalnem okolju. Dogodek so pripravili Inštitut za afriške študije, Javni zavod Ceneta Štuparja ter Društvo za razvoj in povezovanje družbenih ved in kultur Odnos. V okviru projekta je bilo do zdaj organiziranih 12 posvetov po celotni Sloveniji, Tek solidarnosti in vključevanja in dva osrednja dogodka v Ljubljani, v sredo pa bo ob svetovnem dnevu beguncev osrednja prireditev na muzejski ploščadi Slovenskega etnografskega muzeja.
Drnovšek je Slovenijo usmeril na nordijsko pot""Majhne države imajo lahko več moči, če imajo verodostojno držo na področju človekovih pravic, kamor spada tudi nasprotovanje vojnam, kar si večje države težje privoščijo, od ZDA verjetno težko pričakujemo, da se bodo obrnile v nekakšen popolni pacifizem,"" je Gazdić nakazal, kako bi si Slovenija lahko na parketu mednarodne politike izborila večjo težo in pomen. ""Nordijske države ugled mirovnega posrednika znajo uveljaviti, tudi nekdanjemu predsedniku Janezu Drnovšku si je v svetu že uspelo ustvariti takšen ugled, kar je Sloveniji dajalo takšen status, a smo ga potem hitro izgubili,"" je poudaril.
Vabljeni k branju intervjuja s Sašom Gazdićem.
V javnem diskurzu vlada precejšnja zmeda okoli tega, kdo so tisti ""čisto pravi"" begunci, ki jim je treba pomagati, in kdo so zgolj ""navadni"" ekonomski migranti, ki si naše pomoči ne zaslužijo. Kako gledate na to?To vprašanje z vidika kulturne integracije sploh ni pomembno. Za nas, ki se ukvarjamo z integracijo ljudi, ki prihajajo v naše okolje, je pomembno, da so to ljudje, brez pomisleka o tem, kaj je razlog njihovega prihoda. Če želijo ostati pri nas, se morajo kulturno integrirati, ne glede na njihov status. Lahko so begunci, ekonomski migranti, lahko so prišli sem, ker so se zaljubili ali pa iz čisto tretjega vzroka. Bistvo je, da jim damo možnost, da se izrazijo, da spoznajo našo kulturo ter da povedo svojo zgodbo. To je za ljudi z več socialnega kapitala lažje, za ljudi, ki so pobegnili iz nemogočih razmer, pa težje. Država mora takšnim ljudem pomagati, ker jim sicer lahko hitro pomagajo kakšne druge organizacije, ki jim kohezija družbe ni nujno v interesu.
Takšni so na primer verski centri, ki radikalizirajo predvsem mlade … Sploh ni nujno, da verski centri odigrajo negativno vlogo – lahko pa jo! Vedno ko država ne odigra kakšne vloge, bodisi socialne ali kulturne, jo pač odigra nekdo drug in zapolni vrzel.
Z integracijo beguncev in migrantov imajo številne države veliko težav. Kaj delajo narobe?Problem so neprimerne integracijske politike. V grobem je bil, do vala izpred nekaj let, slovenski model integracije precej uspešen. Ljudje, ki so se z območja nekdanje Jugoslavije v velikem številu priseljevali v Slovenijo, to je primerljivo z na primer prišleki iz kolonij v Veliko Britanijo, so se uspešno integrirali, tukaj velikih konfliktov ni bilo. V svetovnem merilu gre za primer uspešne integracije.
Zdaj smo naleteli na novo spremenljivko, ki ne bo samo trenutna, svetovne migracije se namreč ne dogajajo samo zaradi političnih razlogov in vojn, ampak tudi zaradi okoljskih pritiskov, zaradi suš, ki jih sprožajo podnebne spremembe. Gre za boj za naravne vire, za vodo, in to bo v tretjem tisočletju postalo stalnica. Pripraviti bo treba ustrezne dolgoročne integracijske politike in se s problemom spoprijeti. Dobre prakse poznamo tako iz preteklosti kot iz te zadnje prebežniške krize, ki jih lahko posnemamo. Kakšen bo učinek, se bo videlo šele na dolgi rok, saj je integracija tek na dolge proge, ki se ne zgodi v dveh letih, ampak prej v dveh generacijah.
Lahko naštejete nekaj dobrih in slabih integracijskih praks? Francija ima poseben model, po katerem so, na krilih gesla francoske revolucije liberte, egalite, fraternite (svoboda, enakost, bratstvo), vsi državljani Francozi, kar naj bi na deklarativni ravni vsem državljanom omogočilo popolno enakopravnost. Vendar v praksi vidimo, da so cele mestne četrti prepuščene drugim kulturam, ki jih zaradi prej omenjenega načela ne prepoznajo kot drugačne. Mislili so, da se bo integracija zgodila samodejno, če bodo vse obravnavali kot Francoze, s tem so zanikali realnost. Zaradi tega imajo v družbi problem, ki ga trenutno mukoma rešujejo. Podobno se je zgodilo tudi na Nizozemskem, kjer so nastale soseske, kamor si še policija več ne upa. Ta njihov model je pripeljal do posebnega problema, ki ga pri nas nimamo. V Sloveniji ne obstajajo takšni geti, naš sistem je bil drugačen in uspešnejši.
Nemški multikulturni model pa je temeljil na ideji, da bodo delavci migranti bodisi iz Turčije, nekdanje Jugoslavije itd. potem odšli nazaj domov, a to se ni zgodilo. Šolali so jih v njihovem jeziku, niso jim dali političnih pravic, nič niso naredili glede integracije, saj so skupnosti živele ločeno druga od druge, in zdaj imajo z njimi problem, ker nočejo oditi nazaj. Nemška presumpcija je bila napačna. Da bi bil integracijski model uspešen, je treba izhajati iz realističnih predstav o tem, kaj se bo zgodilo in kaj želiš doseči.
Gre pri francoskem in nemškem modelu za nojevsko tiščanje glave v pesek?Da. Njihova politika je takšna še dandanes.
V Sloveniji smo se s prebežniško krizo srečali leta 2015, gotovo gre za zahtevnejši izziv, kot je bila integracija priseljencev iz nekdanje Jugoslavije. Gredo slovenske integracijske prakse v pravo smer?Korak s ponovno ustanovitvijo Urada za integracijo je bil dober in v pravo smer, ni pa zadosten. Dobro bi bilo okrepiti prizadevanja in dialog tako med različnimi državnimi resorji, kot med nevladnim sektorjem. Potrebujemo več sodelovanja, posamezne nevladne zanesenjake na terenu in posamezne resorje in institucije je treba povezati v enovit sistem za integracijo. To je bil zgolj prvi korak, čakamo naslednje.
Kje se skrivajo tisti najnujnejši pogoji za uspešno integracijo?Osnovne bivanjske potrebe morajo biti zagotovljene, imeti morajo streho nad glavo, hrano, zdravstveno oskrbo. Tudi zaposlitev je ključna in sodi med osnovne človekove pravice, ključna pa je tudi kulturna vključenost v družbo. Če imamo en korpus ljudi, poceni delovne sile, ki je zaposlena in živi na družbenem robu, to ni nikakršna integracija, gre za enklavo znotraj družbe. Za družbo je to slabo in vedno sproža konflikte. Kulturna integracija mora biti rdeča nit vseh naših prizadevanj, drugače ne bomo uspešni. Človek se počuti kot človek, ko predstavi svojo zgodbo, ko sodeluje v gledališki predstavi ali pa zaigra na instrument. Takoj se bolje počuti, bolje pa se počutijo tudi ljudje, ki živijo okoli njega, ker ga vidijo kako igra v parku, ne pa da nanj gledajo kot na grožnjo za rešetkami.
Negativni stereotipi o beguncih se v zadnjem času prej poglabljajo, kot pa izginjajo, kaj kot družba delamo narobe?To ni pravo vprašanje. V resnici je v slovenski družbi veliko dobre volje, veliko posameznikov počne veliko dobrih stvari na tem področju. Drugo vprašanje pa je, kako politika zlorablja osnovna človeška čustva, ki jih je zelo lahko manipulirati, za nabiranje političnih točk. Tako povzročajo težave in konflikte v družbi, ki sploh v ničemer ne pripomorejo k rešitvi problema. Če se ne bomo spoprijeli s problemom integracije prišlekov, bo ta prerastel vse meje. Na pameten način moramo migracije upravljati in tako lahko vsi pridobimo, to je lahko za družbo tudi dobro, le na pameten način se je treba lotiti zadeve.
Imate za konec ob mednarodnem dnevu beguncev kakšno sporočilo za slovensko javnost in predvsem novoizvoljene odločevalce v slovenskem hramu demokracije?Čisto preprosto. Ljudi obravnavajmo kot ljudi, ne kot številke, kot tokove, kot nezaželene naravne pojave v smislu ujme, poplav in podobnega. Ljudi obravnavajmo kot ljudi in bo vse v redu."
http://www.rtvslo.si/svet/evropa/merklova-in-macron-za-skupno-evropsko-omejitev-migracij/458502,prebežnik,432,"
					19. junij 2018 ob 20:02
					Meseberg - MMC RTV SLO","
J. R., Polona Fijavž, RTV Slovenija
",Merklova in Macron za skupno evropsko omejitev migracij,"Nemška kanclerka Angela Merkel in francoski predsednik Emmanuel Macron sta podprla sodelovanje s članicami, v katere prihaja največ prebežnikov, in se zavzela za gradnjo centrov v afriških državah.
Macron je popolnoma jasno in nedvoumno podprl Merklovo in njena prizadevanja za zmanjševanje števila prebežnikov v Evropski uniji na evropski, in ne nacionalni ravni, Merklova pa je privolila v skupni proračun držav članic evrskega območja leta 2021.
Francoski predsednik je potrdil, da je Francija pripravljena sprejeti nazaj vse prosilce za azil, ki so zanj zaprosili v Franciji in bi bili nato zavrnjeni v Nemčiji ali kakšni drugi državi schengenskega območja.
V skupni deklaraciji sta se nemška in francoska vlada po skupnem zasedanju še zavzeli, da se bosta ""skupaj in odločno spopadli s sekundarnim gibanjem znotraj EU-ja"" in da bosta zagotovili hitro premestitev v državo članico, kjer je bila oseba registrirana.
Kot je pojasnil Macron, bi to storili z dvostranskimi in večstranskimi dogovori – Francija ima tak dogovor že sklenjen z Italijo. Voditelja podpirata tudi okrepitev evropske mejne in obalne straže Frontex.
Merklova je priznala, da je Italija zaradi migracij najbolj na udaru, tudi zaradi Libije, od koder prihaja večina afriških prebežnikov. Pri tem sta skupaj z Macronom pozvala k učinkovitejšemu sistemu solidarnosti in odgovornosti glede premestitve iskalcev azila. Macron je dodal, da bi moral EU okrepiti dialog z domovinami prebežnikov in tranzitnimi državami.
Seehofer kanclerki postavil rok za dogovoreNemška kanclerka si je z današnjo podporo francoskega kolega zagotovila dober začetek v njenih prizadevanjih za sklenitev dogovorov z državami članicami glede vračanja že registriranih prebežnikov. Zaradi spora z nemškim notranjim ministrom Horstom Seehoferjem, ki zahteva obširnejše zavračanje prebežnikov na meji, je Merklova pod časovnim pritiskom.
Dogovore mora namreč skleniti do konca meseca, če ne bo Seehofer brez podpore vlade ukazal, da se na meji zavrnejo vsi prebežniki, ki so že registrirani v drugih državah članicah, kar pa bo po kanclerkinih besedah vodilo v ""negativen učinek domin"".
Za skupni evropski proračunVladi sta spregovorili tudi o financah in podprli idejo o evropskem proračunu, na kar je Macron čakal skoraj leto dni. V t. i. deklaraciji iz Meseberga, kjer je potekalo srečanje, sta se voditelja med drugim strinjala, da bodo razširili trenutni evropski reševalni mehanizem ESM, da bi s tem bolje zavarovali evro pred morebitnimi finančnimi krizami v prihodnosti.
Uvedli bi uniformne bančne regulacije, ESM bi postal neke vrste evropski monetarni sklad, v okviru bančne unije pa načrtujejo enotna pravila. Macron je označil načrte za začetek ""druge faze življenja naše skupne valute"", a ni želel komentirati višine proračuna, s katerim nameravajo predvsem stabilizirati evrsko območje.
Macron in Merklova sta se strinjala tudi o zmanjšanju števila članov Evropske komisije."
http://www.rtvslo.si/svet/evropa/ladja-s-519-prebezniki-po-vec-dneh-na-morju-pluje-proti-siciliji/458490,prebežnik,266,"
					19. junij 2018 ob 17:56,zadnji poseg: 19. junij 2018 ob 17:59
					Rim - MMC RTV SLO, STA","
J. R.
",Ladja s 519 prebežniki po več dneh na morju pluje proti Siciliji,"Ladja italijanske obalne straže Diciotti s 519 prebežniki na krovu je po več dneh na morju vendarle dobila dovoljenje za vplutje v pristanišče v mestu Pozzallo na Siciliji.
Prebežniki na krovu so bili rešeni v sedmih različnih reševalnih akcijah, nazadnje se je na ladjo v nedeljo vkrcalo še 41 prebežnikov z ladje ameriške mornarice, ki jih je rešila že pred tednom dni. Poleg 519 preživelih je na krovu tudi eno truplo. Štiri ljudi, ki so potrebovali nujno zdravstveno pomoč, so že izkrcali na otoku Lampedusa.
Združeni narodi so obsodili zavlačevanje Italije in znova pozvali, da je treba ljudi, rešene z morja, čim prej izkrcati na kopno. Visoki komisariat za begunce (UNHCR) je poudaril, da so nekateri ljudje na morju že devet dni, poleg tega trpijo tudi zaradi travm, ker so bili priča smrti najmanj 12 sopotnikov.
Pol manj prebežnikov kot laniKot je sporočila Mednarodna organizacija za migracije (IOM), je v Evropo prek Sredozemskega morja v prvih petih mesecih letošnjega leta prišlo 40.073 prebežnikov, kar je več kot polovico manj od enakega obdobja lani, ko je staro celino po tej poti doseglo 80.683 ljudi. Leta 2016 je do junija v Evropo prek Sredozemskega morja prišlo več kot 215.000 prebežnikov.
Letos se je v primerjavi s predhodnima letoma zmanjšalo tudi število smrti prebežnikov v Sredozemskem morju, še poroča IOM. Letos je umrlo skupno 857 ljudi, medtem ko je v enakem obdobju lani umrlo 2.106 ljudi, leta 2016 pa 2.999 ljudi.
Italijanska tiskovna agencija Ansa medtem poroča, da je libijski reševalni službi po nesreči čolna s prebežniki blizu libijske obale uspelo rešiti 115 ljudi, pet pa jih je utonilo."
http://www.rtvslo.si/evropska-unija/sodisce-zavrnjeni-prosilci-za-azil-lahko-v-drzavi-ostanejo-do-konca-odlocitve-o-pritozbi/458461,prebežnik,269,"
					19. junij 2018 ob 13:57
					Luxembourg - MMC RTV SLO, STA","
A. P. J.
",Sodišče: Zavrnjeni prosilci za azil lahko v državi ostanejo do konca odločitve o pritožbi,"Prebežnikom, ki so jim zavrnili prošnjo za mednarodno zaščito v kateri izmed članic Evropske unije, lahko v tej državi ostanejo, dokler sodišče ne odloči o njihovi pritožbi, če se odločijo za to pravno sredstvo, je razsodilo Sodišče EU-ja.
Sodišče s sedežem v Luksemburgu je ponovilo, da imajo članice EU-ja pravico sprejeti odločitev o vračanju oziroma izgonu posameznika že, ko se mu prvič zavrne prošnja za mednarodno zaščito, a uveljavitev te odločitve morajo odložiti do konca prizivnega postopka pred najmanj še enim sodiščem.
Sodišče EU-ja je odločalo o primeru iz Belgije. Tam je neki državljan Toga leta 2011 zaprosil za mednarodno zaščito, pristojne oblasti pa so njegovo prošnjo leta 2014 zavrnile in od moškega zahtevale, da zapusti državo. Togovec se je pritožil na odločitev, da mora državo zapustiti, medtem ko pravosodje še ni sprejelo odločitve glede njegove pritožbe na zavrnitev njegove prošnje za azil. Belgijske oblasti je zanimalo, ali je odločitev o izgonu zakonita, še preden so izčrpana pravna sredstva.
Sodišče je bilo jasnoSodniki sodišča v Luksemburgu so temu danes pritrdili in pojasnili, da je mogoče bivanje zavrnjenega prosilca za azil v neki državi razglasiti za nezakonito že samo pred enim sodiščem. A hkrati je treba zagotoviti pravico do učinkovitega pravnega sredstva, zato mora biti vsaka odločitev o izgonu odložena za čas prizivnega postopka, pri čemer gre tudi za čas, ko se zavrnjeni prosilec za azil samo odloča o tem, ali bo sploh posegel po tem pravnem sredstvu.
V tem času zavrnjenega prosilca za azil članice EU-ja ne smejo izgnati, prav tako ne sme začeti teči rok za njegov prostovoljen odhod, zanj se tudi ne sme odrediti pripor pred izgonom."
http://www.rtvslo.si/svet/s-in-j-amerika/trump-zda-ne-bodo-postale-taborisce-za-prebeznike/458428,prebežnik,521,"
					19. junij 2018 ob 09:54,zadnji poseg: 19. junij 2018 ob 15:01
					Washington - MMC RTV SLO, STA, Reuters","
A. P. J.
","Trump: ""ZDA ne bodo postale taborišče za prebežnike""","Ameriški predsednik Donald Trump se je na kritike zaradi vladne politike odvzemanja otrok nezakonitim priseljencem odzval z besedami: ""ZDA ne bodo postale taborišče za prebežnike.""
Ameriška administracija ostaja neomajna glede migracijske politike. Trump je na kritike odgovoril tako kot po navadi – kljubovalno –, in zagotovil, da se bo politika nadaljevala. Obenem sicer še naprej vztraja, da so za njegovo politiko krivi demokrati, čeprav imajo v kongresu večino njegovi republikanci, noben zakon pa zveznim agentom ne nalaga, da staršem odvzemajo otroke.
""Poglejte, kaj se dogaja v Evropi in drugod. Tega v ZDA ne bomo dovolili. Ne pod mojim vodstvom."" Pred tem je izjavil, da so evropske države naredile veliko napako, ko so sprejele več milijonov prebežnikov. Prst je usmeril posebej v nemško kanclerko Angelo Merkel, za katero je dejal, da so se ""ljudje zaradi vprašanja migracij obrnili proti vodstvu države"".
Tudi ameriška ministrica za domovinsko varnost Kirstjen Nielsen je kritike zavrnila in zatrdila, da vlada le uveljavlja obstoječo zakonodajo, česar prejšnje vlade niso delale. Ameriške televizije so bile medtem v ponedeljek polne podob zaprtih otrok, tudi v kletkah zasilnih skladišč, ki jih je objavilo ministrstvo za domovinsko varnost, in tonskih posnetkov majhnih otrok, ki v joku kličejo starše.
Pelosijeva: ""Nečloveška in barbarska politika""Voditeljica demokratov v predstavniškem domu Nancy Pelosi je po obisku centra za pridržanje prebežnikov v San Diegu pozvala Trumpa, naj konča ""nečloveško in barbarsko"" politiko, Nielsenovo pa je po novinarski konferenci v Beli hiši pozvala k odstopu. Predsednika ZDA je v ponedeljek kritizirala celo njegova žena, prva dama Melania Trump.
Oglašati so se začela tudi podjetja. Microsoft je položaj obsodil in pozval Trumpovo vlado, naj spremeni politiko, kongres pa naj sprejme ustrezno zakonodajo, da se to ne bo več dogajalo.
Republikanski senator iz Teksasa Ted Cruz je napovedal predlog zakona, ki bo preprečil ločevanje družin, in sporočil, da so vsi Američani upravičeno zgroženi nad tem, kar vidijo. Med drugim gre za podobe, kako vlečejo otroke stran od mater in očetov. ""To se mora takoj prenehati,"" je dejal Cruz, sicer doslej trden zaveznik Trumpa v senatu.
Trump in njegov pravosodni minister Jeff Sessions ter Nielsenova so se za novo politiko odločili zaradi naraščanja pritoka nezakonitih priseljencev v ZDA. Samo maja so pri tem ujeli 52.000 ljudi.
66 odstotkov Američanov politiki nasprotujeAnketa univerze Quinnipiac je medtem ugotovila, da 66 odstotkov Američanov nasprotuje politiki ločevanja otrok nezakonitih priseljencev od staršev. Tej politiki nasprotuje 91 odstotkov demokratov in le 35 odstotkov republikancev. Kar 55 odstotkov republikancev podpira odvzemanje otrok staršem.
Anketa tudi ugotavlja, da 50 odstotkov Američanov meni, da je Trump preoster do nezakonitih priseljencev, 33 odstotkov jih meni, da vodi ustrezno politiko, 13 odstotkov pa, da bi moral biti še ostrejši. Kar 79 odstotkov Američanov ob tem meni, da bi morali nezakoniti priseljenci, ki so jih v ZDA mladoletne pripeljali njihovi starši, ostati v ZDA in dobiti državljanstvo. Temu nasprotuje 15 odstotkov Američanov.
Predsednik Trump v anketi Daily Beasta uživa 40-odstotno podporo med Američani, 57 odstotkov pa jih ima o njem negativno mnenje. Kar 86 odstotkov republikancev meni, da so mediji sovražno nastrojeni do Trumpa, takšno mnenje pa ima tudi 20 odstotkov demokratov. Dobro mnenje ima o njem le deset odstotkov demokratov."
http://www.rtvslo.si/evropska-unija/bruselj-svari-balkan-preprecevanje-nezakonitih-migracij-nujno-za-zascito-brezvizumskega-privilegija/458420,prebežnik,819,"
					19. junij 2018 ob 08:39
					Bruselj - MMC RTV SLO, Radio Slovenija","
Erika Štular, Druga jutranja kronika, Al. Ma. 
",Bruselj svari Balkan: Preprečevanje nezakonitih migracij nujno za zaščito brezvizumskega privilegija,"Sodelovanje držav na Zahodnem Balkanu pri preprečevanju nezakonitih migracij je nujno za zaščito privilegija brezvizumske ureditve za vstop njihovih državljanov v Unijo, je opozoril evropski komisar za migracije Dimitris Avramopulos. Avramopulos je gostil sestanek z notranjimi ministri držav na Zahodnem Balkanu, na katerem so bili še bolgarski in avstrijski minister, komisar za varnostno unijo Julian King ter direktor evropske agencije za mejno in obalno stražo Fabrice Leggeri.
""Nismo se zbrali, da bi razpravljali o krizi. Smo zelo daleč od položaja, v katerem smo bili pred tremi leti,"" je zatrdil komisar.
Pred kratkim so sicer zaznali povečanje nedovoljenih prehodov meje, ki zadevajo zlasti BiH, pa tudi Albanijo in Črno goro, a te številke še niso skrb vzbujajoče, današnji cilj je okrepiti skupna prizadevanja, da se položaj ne bi poslabšal, je pojasnil.
Ob tem je komisar države na Zahodnem Balkanu opozoril, da je ustrezno sodelovanje pri preprečevanju nezakonitih migracij pomembno za ohranitev brezvizumske ureditve, ki je privilegij, za zaščito katerega bi si morali prizadevati vsi v regiji.
""Vsi partnerji na Zahodnem Balkanu prepoznavajo pomen nadaljnje krepitve sodelovanja pri spoprijemanju s tveganji nezakonitih migracij, tudi ob ohranjanju brezvizumske mobilnosti,"" je še dejal komisar.
Kosovo je edina med šestimi državami na Zahodnem Balkanu, ki ne uživa tega privilegija. Če bo Kosovo ustrezno reševalo težka vprašanja, kot je korupcija, je brezvizumska ureditev za celotno regijo zelo blizu, je ocenil Avramopulos.
Kje postaviti centerV ospredju medijske pozornosti ob sestanku je bilo tudi vprašanje vzpostavljanja taborišč za begunce v regiji. Komisar je zatrdil, da danes niso razpravljali o vzpostavljanju begunskih taborišč ne v Albaniji ne kjer koli drugje v Evropi.
""Ali poznate državo, ki bi bila pripravljena gostiti takšno taborišče,"" je Avramopulos odgovoril na novinarsko vprašanje, kakšno je stališče komisije do te danske pobude, ki jo podpira tudi Avstrija. Za zdaj so to le ideje, niso konkretni predlogi. Če bomo dobili konkreten predlog, ga bomo preučili, kakor vselej storimo, je še dodal.
Vse države na Zahodnem Balkanu so sicer po komisarjevih besedah zavezane sodelovanju za zagotovitev boljšega nadzora, registracije in izmenjave informacij o migracijskih tokovih ter boju proti tihotapcem s prebežniki, sodelovanju pri nadzoru meje ter varnostnemu sodelovanju.
Slovenija že vseskozi opozarja na nujnost ukrepanja in sodelovanja z regijo, da se ne ponovijo razmere iz leta 2015.
Slovenija opozarjaSlovenska notranja ministrica, ki opravlja tekoče posle, Vesna Györkös Žnidar je pretekli teden Evropsko komisijo ter avstrijskega in hrvaškega kolega Herberta Kickla in Davorja Božinovića v pismu obvestila o dejavnostih Slovenije na področju migracij na Zahodnem Balkanu.
Predtem je Slovenija na zasedanju notranjih ministrov EU-ja na začetku junija opozorila na skrb vzbujajoč trend povečevanja nezakonitih migracij in na nujnost takojšnjega ukrepanja na zunanjih mejah Unije.
Pozvala je k pomoči državam na Zahodnem Balkanu, zlasti BiH-u, pri krepitvi nastanitvenih zmogljivosti, in opozorila na problematiko zlorab azilnih postopkov v regiji ter na skrb vzbujajočo vlogo nevladnih organizacij pri spodbujanju teh gibanj v regiji.
Iz evropske agencije za meje so dan pred sestankom posredovali sporočilo o migracijskih tokovih, v katerem za Zahodni Balkan ugotavljajo manj nedovoljenih prehodov zunanje meje, a opažajo pojav novih poti prek Albanije, Črne gore in BiH-a ter iz Srbije v BiH.
Migracijski trendiV prvih petih mesecih tega leta je zunanjo mejo Evropsko unije nezakonito prečkalo 43.200 ljudi, kar je za 46 odstotkov manj kot v enakem obdobju lani, kažejo najnovejši podatki agencije Frontex. Pri Frontexu pa tudi ugotavljajo, da so na Zahodnem Balkanu nastale nove migracijske poti. Države v regiji imajo težave z nastanitvami, dogajajo se zlorabe azilnih postopkov. O vsem tem in pomoči Unije državam v regiji bodo danes s predstavniki povezave govorili notranji ministri šesterice balkanskih držav.
Prebežniki ubirajo nove potiAgencija Frontex je maja naštela dobrih 12.000 nedovoljenih prehodov zunaj meje EU-ja, kar je pol manj kot maja lani. A hkrati ugotavljajo, da so se na Zahodnem Balkanu odprle nove poti: prek Albanije, Črne gore in Bosne in Hercegovine, pa tudi iz Srbije v Bosno in Hercegovino.
Na skrb vzbujajoče povečevanje migracij na balkanskih poteh je v Bruslju Slovenija opozarjala že večkrat, ob tem so na ministrskem zasedanju na začetku meseca v Bruselj povabili notranje ministre šestih balkanskih držav. Ministre iz Tirane, Skopja, Sarajeva, Podgorice, Beograda in Prištine bosta gostila komisarja za migracije in varnost Dimitris Avramopulos in Julian King, navzoči bodo predstavniki bolgarskega in skorajšnjega avstrijskega predsedstva EU-ja ter agencije Frontex. Kot pravijo na komisiji, bodo v ospredju pogovori o migracijah, o sodelovanju pri upravljanju meja in o varnosti.
Slovenija opozarja, da je potrebna pomočSlovenija je EU pozivala k pomoči pri nastanitvenih zmogljivostih za begunce in migrante zlasti v Bosni in Hercegovini ter k delovanju Frontexa tudi v teh državah. Opozarjala je na zlorabe azilnih postopkov in vlogo nevladnih organizacij pri spodbujanju migracijskih gibanj v regiji.
EU in omenjena šesterica imajo sicer redne stike, vsaka dva tedna poteka usklajevalni tehnični sestanek in v Bruslju ocenjujejo, da so razmere povsod pod nadzorom. Današnji sestanki bodo namenjeni tudi prioritetam iz evropske strategije za Zahodni Balkan in pripravam na oktobrsko ministrsko srečanje članic EU-ja in balkanske šesterice."
http://www.rtvslo.si/lokalne-novice/dolenjska/poletje-ob-kolpi-turistov-naj-ne-bi-bilo-manj/458415,prebežnik,276,"
					19. junij 2018 ob 07:44
					Adlešiči - MMC RTV SLO, Radio Slovenija","
Jože Žura, Radio Slovenija
",Poletje ob Kolpi: turistov naj ne bi bilo manj,"V Belo krajino je letos nezakonito vstopilo že 1.324 tujcev, devet se jih je pri prečkanju mejne reke Kolpe utopilo. V zadnjem tednu se je naval prebežnikov zmanjšal. Domačini se počutijo varne, lastniki kampov ob Kolpi menijo, da prebežniki ne bodo vplivali na turistični obisk.
V zadnjem tednu je v Belo krajino nezakonito vstopilo 29 tujcev, pretekli konec tedna le dva. Policisti so po opravljenih postopkih vse vrnili na Hrvaško. In prav to je morda eden izmed vzrokov za manjši naval prebežnikov čez mejno reko Kolpo.
Med tistimi, ki se je v preteklih mesecih večkrat srečal z njimi je Boris Grabrijan, ki negativnih izkušenj pri tem nima: ""Ljudje niso nikoli delali težav, očitno je bilo, da želijo, da so opaženi. Tu in tam se je zgodilo, da je kdo prosil za hrano ali za oblačila v mrzlih dneh.""
Na novomeški policijski upravi so potrdili, da prebežniki niso nasilni in da niso izvrševali kaznivih dejanj, vendar pa ljudi opozarjajo, naj jih ne vabijo v svoje domove. Zaradi prebežnikov turistična sezona ob Kolpi ne bi smela biti ogrožena. Pretekli konec tedna so bila kopališča polna, tudi Pri starem podu v Adlešičih, je povedala vodja šotorišča Tončka Jankovič. ""Ni bilo nobenega strahu pred tem, da bi jih presenetil kakšen migrant. Ne vidim razloga, da bi bilo to poletje kako drugače ob Kolpi,"" meni.
Boštjan iz Ljubljane ima v Beli krajini počitniško hiško in pravi, da bo ob lepem vremenu sezono vsak dan preživel ob Kolpi. ""Moti me le ta ograja,"" dodaja.
S panelno ograjo so ograjena vsa kopališča in kampi v Beli krajini, vendar pa je med policijo in lastniki dogovorjen poseben režim, ki ne vpliva na turistično dejavnost."
http://www.rtvslo.si/svet/evropa/na-meji-med-hrvasko-in-bih-om-ustavili-100-prebeznikov/458384,prebežnik,287,"
					18. junij 2018 ob 17:30
					Zagreb - MMC RTV SLO, STA","
A. V.
",Na meji med Hrvaško in BiH-om ustavili 100 prebežnikov,"Policisti iz Bosne in Hercegovine so ob mejnem prehodu Maljevac s Hrvaško ustavili približno 100 migrantov oziroma prebežnikov, ki so se peš napotili iz Velike Kladuše, da bi vstopili na Hrvaško.
Mejni prehod Maljevac–Velika Kladuša je bil zaprt za ves promet približno uro in pol, potem ko so se migranti prehodu približali na manj kot 200 metrov. Po pogajanjih s policijo so se odločili vrniti v Veliko Kladušo, mejni prehod pa so znova odprli za ves promet, so sporočili iz policijske uprave v Karlovcu.
Notranji ministrstvi Hrvaške in BiH-a sta zaradi napovedi migrantov, da bodo brez ustreznih dokumentov poskusili vstopiti na Hrvaško, okrepili nadzor ob mejnem prehodu Maljevac. Nad območjem je letel tudi hrvaški policijski helikopter.
Prebežniki iz Aquariusa želijo v FrancijoMedtem pa skoraj polovica prebežnikov z ladje Aquarius, ki je v nedeljo prispela v Valencio, želi zaprositi za azil v Franciji, je v ponedeljek sporočila nova španska vlada. Francija je ob tem napovedala sodelovanje s Španijo glede obravnave teh prošenj. Vodja francoskega urada za zaščito beguncev Pascal Brice je napovedal, da bo v Valencio ta teden odposlal svojo ekipo, ki bo s pribežniki opravila pogovore in ugotavljala, ali izpolnjujejo pogoje za dodelitev azila. Po podatkih španskih oblasti je med 630 prebežniki, ki so v nedeljo prispeli v Valencio, 450 moških in 80 žensk, od tega sedem nosečnic, ter tudi 89 mladoletnikov in 11 otrok, ki so mlajši od 13 let.
Humanitarna ladja Aquarius je pribežnike 9. junija rešila pred libijsko obalo. Migrante, ki večinoma prihajajo iz Afrike, je nato nameravala prepeljati v Italijo, a jo je ta zavrnila, prav tako pa jo je zavrnila Malta. Državi druga drugo obtožujeta, da ne izpolnjujeta svojih humanitarnih zavez in zavez v okviru EU-ja. Na koncu je ladjo sprejela Španija."
http://www.rtvslo.si/evropska-unija/seehofer-dal-merklovi-se-dva-tedna-casa-za-resitev-migrantskega-vprasanja/458369,prebežnik,753,"
					18. junij 2018 ob 14:59,zadnji poseg: 18. junij 2018 ob 16:34
					München,Berlin - MMC RTV SLO, STA","
A. V.
","Seehofer dal Merklovi še dva tedna časa za rešitev ""migrantskega vprašanja""","Nemški notranji minister Horst Seehofer je za zdaj nekoliko popustil pri zahtevi, da bi morala Nemčija na svojih mejah zavračati vse prebežnike, ki so jih registrirali že v drugih državah Evropske unije.
Seehofer pa je vztrajal pri zaostritvi nadzora na meji, ko je dejal, da bo ob prihodu v Berlin nemški zvezni policiji ukazal, naj v državo ne spustijo več ljudi, ki imajo prepoved vstopa ali prebivanja v Nemčiji. ""V bistvu je to škandal,"" je Seehofer komentiral v Münchnu, da v državo še vedno spuščajo tujce, ki so jim to že prepovedali.
V stranki Krščansko-socialne unije (CSU) so se že pred tem strinjali, da bodo obširneje začeli zavračati prebežnike po vrhu EU-ja, ki bo 28. in 29. junija, če nemški kanclerki Angeli Merkel ne bo uspelo doseči evropske rešitve. Seehofer je pripomnil, da CSU na tem področju podpira vsako evropsko rešitev in tudi prizadevanja za sklenitev dogovora. Merklovi je dal še dva tedna časa, da poišče skupno evropsko rešitev. Kanclerka je že sprejela njegov rok.
Merklova zavrača samodejno zavračanje migrantov na mejiMerklova je pred novinarje v Berlinu stopila ob 14.00 in v odzivu na stališče CSU-ja poudarila, da si ne želi enostranskih rešitev, ampak da je treba urediti migracijsko politiko v sodelovanju z evropskimi partnerji. Dodatno je zavrnila kakršno koli samodejno zavračanje migrantov na meji. Če bi zavračali na meji vse migrante, ki so že registrirani v drugih državah članicah EU-ja, bi lahko povzročili ""negativni učinek domin"", je dodala.
Pojasnila je, da je že dobila podporo CDU-ja, da se na vrhu EU-ja konec meseca z evropskimi partnerji pogaja o dvostranskih dogovorih, ki bi lahko prinesli rešitev glede migracijskega vprašanja, ki tako razburja CSU. Kot je dodala, se zaveda, da med članicami EU-ja ni enotnosti glede skupne azilne politike, a bo vseeno poskušala doseči nekatere dogovore. ""To niso lahke naloge,"" je povedala.
Bo Nemčija plačala državam, ki bodo sprejele migrante?Ob tem je kot primer navedla dogovor EU-ja glede migrantov s Turčijo, kjer je Ankara v zameno za nastanitev beguncev zahtevala finančno pomoč za njihovo oskrbo. Nekateri mediji že domnevajo, da bo Nemčija morda pripravljena finančno podpreti države, ki bodo nazaj sprejele migrante, ki so tam že zaprosili za azil.
Koalicijski socialdemokrati SPD se medtem zavzemajo za ""močno in združeno Evropo"", je povedal generalni sekretar stranke Lars Klingbeil. Na njihovem sedežu v Berlinu so tako danes namesto strankarske zastave izobesili evropsko.
Merklova in Conte za okrepitev zunanjih meja EUPozno popoldne se je Merklova v Berlinu srečala še z italijanskim premierjem Giuseppejem Contejem, s katerim sta govorila predvsem o tem, kako bi se lahko begunske krize lotili že v Severni Afriki, predvsem v Libiji. Kot je dejala Merklova, oba zagovarjata okrepitev zunanjih mej EU. Kot sta ocenila, bi morali tam sodelovati z drugimi organizacijami, ki se ukvarjajo z begunci, ena od možnih rešitev pa je tudi, da bi že tam začeli postopek za pridobitev azila. Podobno je dejal Conte, ko je predlagal, da bi lahko migranti izpolnili prošnjo za azil že v domovini ali eni od držav, ki jo prečkajo na poti v Evropo. Sogovornika sta se strinjala tudi glede okrepitve boja proti trgovini z ljudmi.
Salvini: Trgovina z ljudmi se mora nehatiPred tem je italijanski notranji minister Matteo Salvini poudaril, da bi lahko tudi številne druge države, med drugim Francija, Portugalska in Španija, posredovale pri reševanju migrantov iz Sredozemskega morja. Napovedal je, da bodo ladje italijanske mornarice in obalne straže plule bližje italijanski obali. ""Ne moremo vsega storiti sami. Trgovina z ljudmi čez Sredozemsko morje se mora nehati,"" je poudaril Salvini. ""Kot minister bom storil vse, da bo Afrika postala celina, ki bo svojim prebivalcem zagotovila prihodnost,"" je dejal. Poleg tega je povedal, da bodo ""ustavljali ladje tujih nevladnih organizacij, ki Italijo obravnavajo kot ogromno begunsko taborišče"".
Trump na Twitterju: Nemci se obračajo proti svoji vladiMigracije v Evropo in Nemčijo je na Twitterju ""komentiral"" tudi ameriški predsednik Donald Trump, in to v času, ko se mora sam spopadati s kritikami na račun ločevanja otrok migrantov od staršev. Trump je zapisal, da so se Nemci zaradi migracij začeli obračati proti svojemu vodstvu. V tvitu je kritiziral migracijsko politiko Evrope, ki je po njegovih besedah dopustila, da so migranti ""nasilno spremenili"" evropsko kulturo. ""Nemci se obračajo proti svojemu vodstvu, ko migracije pretresajo že tako šibko berlinsko koalicijo. Stopnja kriminala v Nemčiji je v porastu. Velika napaka po celi Evropi, da dovolijo vstop milijonom ljudi, ki so močno in nasilno spremenili njihovo kulturo,"" je tvitnil ameriški predsednik. Dodal je, da si ne želi, da bi se v ZDA zgodilo kaj podobnega z migracijami, kot se je v Evropi."
http://www.rtvslo.si/kultura/film/filmska-osvetlitev-razlicnih-obrazov-migracij-in-razlogov-ki-ljudi-prezenejo-na-pot/458355,prebežnik,354,"
					18. junij 2018 ob 13:24
					Ljubljana - MMC RTV SLO, STA","
M. K.
","Filmska osvetlitev različnih obrazov migracij in razlogov, ki ljudi preženejo na pot","Pred svetovnim dnem beguncev se v Ljubljani danes začenja 9. Festival migrantskega filma, ki z raznovrstnimi pogledi in zgodbami osvetljuje različne obraze migracij, azila in življenja prebežnikov.
Na otvoritvenem večeru bodo nocoj v Kinodvoru predvajali dokumentarni film Eldorado, v katerem režiser Markus Imhoof pod vprašaj postavlja sistem organizirane pomoči, ki begunce zapira v začarani krog, odvisen od ekonomskih interesov. Projekciji bo sledila pogostitev s sirsko hrano.
Do četrtka bo na sporedu skupno 19 filmov iz 14 držav, ki bodo gostovali še v 11 slovenskih mestih.
Obiskovalci festivala bodo med drugim lahko videli avstralski dokumentarec Vrnitev v režiji Davida Fedeleja in Kumuta Imeša (Imesh), ki ""na drugačen način pripoveduje zgodbo o zahodnoafriških migrantih, ki jo po navadi doživljamo skozi oči tujih novinarjev"", ter dokumentarno-igrani film Ko Rumi sreča Frančiška v režiji Mohameda Kenavija (Kenawi) o iranskem glasbeniku, živečem v Italiji, ki moč, znanje in rešitve išče pri zgodovinskih osebnostih iz 13. stoletja.
Festival bo v Ljubljano pripeljal osem filmskih ustvarjalcev in drugih gostov, ki bodo po besedah organizatorjev s svojimi filmskimi zgodbami in prispevki ""opozorili na razloge, zaradi katerih so ljudje prisiljeni bežati, življenje na poti in težave, ki jih imajo v ciljnih državah ter na problematičnost migracijske politike"". Religija, ki jo velikokrat dojemamo kot dejavnik delitve, bo tokrat obravnavana kot most, potencialna povezava med kulturami.
Za sklep kino na prostemProgram je razdeljen v šest sklopov – Odločitev: Odhod, V primežu birokracije, Pečat begunstva, Humanizem vs. zloraba religij, Portreti in Zrcalo mladosti. Projekcije v Ljubljani bodo poleg Kinodvora gostili še v Slovenski kinoteki, veliki finale letošnjega festivala pa bo v četrtek, ko bodo na Slovenski filantropiji pripravili zaključek s kinom na prostem: ob 18. uri bo najprej na sporedu izbor kratkih filmov, uro za tem pa bo potekala predstavitev integracije z vidika beguncev in pogostitev z eritrejsko in kurdsko hrano v sklopu zaključka Orientacijskega programa za osebe, preseljene v RS na podlagi letne kvote.
Filmske projekcije bodo tudi v Hišah Sadeži družbe in partnerskih organizacijah v Črnomlju, Murski Soboti, Žalcu, Metliki, Logatcu, Vipavi, Mariboru, Ljutomeru, Lendavi, Velenju in Novem mestu, so sporočili organizatorji.
Festival deveto leto zapored organizira Slovenska filantropija, ki letos praznuje 25-letnico delovanja."
http://www.rtvslo.si/kultura/film/odprto-morje-film-o-begunski-krizi-brez-medijske-senzacionalnosti/458270,prebežnik,332,"
					17. junij 2018 ob 14:27,zadnji poseg: 18. junij 2018 ob 08:05
					Ljubljana - MMC RTV SLO","
N. Š.
","Odprto morje, film o begunski krizi brez medijske senzacionalnosti","Pred svetovnim dnevom beguncev, 20. junija, je na prvem programu Televizije Slovenija film Odprto morje usmeril pogled na Lampeduso, simbolno mejo Evrope, ki jo že dve desetletji prečka na tisoče beguncev v iskanju svobode.
Francosko-italijanski dokumentarni film Gianfranca Rosija je dobil zlatega medveda za najboljši film Berlinala leta 2016 in bil istega leta nominiran za oskarja za najboljši celovečerni dokumentarec.
Begunska kriza skozi oči majhne otoške skupnostiVečkrat nagrajeni dokumentarist Rosi je leto dni preživel na otoku Lampedusa, da bi begunsko krizo osvetlil iz povsem nove perspektive, skozi oči majhne otoške skupnosti, ki jo uzremo skozi življenje dvanajstletnega Samueleja. Ta na otoku sredi morja hodi v šolo in strelja s svojo fračo. Rad se igra na kopnem, čeprav vse okoli njega diši po morju ter šepeta o možeh, ženah in otrocih, ki plujejo po njem, da bi dosegli obalo.
Lampedusa ni običajen otok, saj je s površino dvajsetih kvadratnih kilometrov oddaljen sedemdeset navtičnih milj od afriške in sto dvajset od sicilske obale. V zadnjih dvajsetih letih je na njenih obalah pristalo več kot štiristo tisoč prebežnikov. Ocenjujejo, da jih je petnajst tisoč umrlo med nevarno plovbo.
Filmski avtor želi z zgodbo opozoriti, da humanitarna katastrofa ni hipna medijska senzacija, pač pa za številne vsakdanja realnost in trajno spremenjen način življenja.
Festival migrantskega filmaFilmi, ki v središče postavljajo migracije, bodo v prihodnjih dneh na ogled tudi na Festivalu migrantskega filma, ki se jutri začenja v ljubljanskem Kinodvoru s filmom Eldorado (2018) Markusa Imhoofa.
Slovenska filantropija že od leta 2010 svetovni dan beguncev, 20. junij, zaznamuje s festivalom zgodb številnih, ki so prisiljeni zapustiti svoje domove, tiste, ki so pogosto pozabljeni in premalokrat slišani. Do 21. junija bo festival v Ljubljani in drugih krajih po Sloveniji pripovedoval zgodbe o različnih plateh migrantskega življenja, od odhoda, poti do privajanja na življenje v novi okoliščinah, so zapisali na spletni strani festivala.
Na letošnjem Festivalu migrantskega filma, ki v ospredje postavlja aktualne zgodbe, povezane z azilnimi politikami, migracijami in begunstvom, bo na ogled devetnajst filmov iz štirinajstih držav."
http://www.rtvslo.si/svet/evropa/foto-v-spanijo-prispeli-vsi-prebezniki-z-ladje-aquarius/458247,prebežnik,544,"
					17. junij 2018 ob 09:11,zadnji poseg: 17. junij 2018 ob 15:43
					Valencia - MMC RTV SLO","
K. Št., K. S.
",Foto: V Španijo prispeli vsi prebežniki z ladje Aquarius,"V špansko pristanišče Valencia so prispele vse tri ladje s skupno 630 prebežniki, ki so jih prejšnji teden z ladjo Aquarius rešili iz Sredozemlja.
Prva je v pristanišče vplula italijanska ladja Dattilo, na kateri je bilo 274 prebežnikov, nekaj pred 11. uro je prispel Aquarius, na katerem jih je bilo 106, nazadnje pa še ladja Orione, ki prav tako pripada italijanski mornarici, na njej pa je bilo 249 prebežnikov.
Španska novinarka Gabriela Sanchez, ki je bila na Aquariusu, je na Twitterju zapisala, da je bilo na ladji slišati vzklike in petje, ko so zagledali špansko obalo. Nevladna organizacija Zdravniki brez meja, ki ladjo upravlja skupaj s humanitarno organizacijo SOS Mediterranee, je na istem družbenem omrežju objavila fotografijo predstavnice organizacije, ki govori z ljudmi na ladji. ""Ljudje so umirjeni in se veselijo prihoda v Španijo.""
Španske oblasti jim bodo zagotovile brezplačno zdravniško oskrbo in prevajalce, prav tako pa so obljubile, da bodo proučile vsako prošnjo za azil. ""Naša dolžnost je, da se izognemo humanitarni katastrofi in tem ljudem pomagamo v skladu s svojo obljubo o spoštovanju človekovih pravic,"" je dejal španski premier Pedro Sánchez.
Med prebežniki polovica mladoletnikov274 prebežnikov z ladje je sprejelo okoli tisoč prostovoljcev Rdečega križa, poroča BBC. Med njimi je 123 mladoletnikov brez spremstva, 11 otrok starih manj kot 13 let in sedem nosečnic.
Diplomatski sporZaradi ladje Aquarius se je med Italijo in Francijo zanetil diplomatski spor, ko je Italija zavrnila omenjeno ladjo, nato pa še Malta – državi druga drugo obtožujeta, da ne dosegata svojih humanitarnih zavez in zavez v okviru EU-ja.
V prepir je posegla Španija, ki je dejala, da bo sprejela Aquarius. Francija, ki je medtem Rim razjezila z izjavo, da je odločitev o zavrnitvi ladje neodgovorna, je nato ponudila sprejetje prebežnikov, ki izpolnjujejo pogoje za dodelitev azila. Španija je v soboto sporočila, da je sprejela to ponudbo Pariza.
Število prihodov nižjePo podatkih evropske mejne in obalne straže Frontex se je sicer število prihodov po osrednji sredozemski poti, ki vodi v Italijo, od lani zmanjšalo. To je predvsem posledica sodelovanja Italije z libijskimi oblastmi.
Število prihodov po vzhodni sredozemski poti, ki vodi prek Turčije in Grčije, ter zahodni sredozemski poti, ki vodi v Španijo, pa se je od lani občutno povečalo, je pojasnil namestnik vodje Frontexa Berndt Körner.
Dodal je, da so lani v najmanj 12 afriških in azijskih držav s 341 poleti vrnili okoli 14.000 prebežnikov, ki niso imeli nobene možnosti za pridobitev azila. Poleg tega je Frontex Interpolu posredoval podatke o 90.000 ljudeh.
ANGELA MERKEL ZA IZREDNI VRH O MIGRACIJAH
Nemška kanclerka Angela Merkel naj bi si prizadevala za pripravo izrednega vrha o migracijah s predstavniki vpletenih držav članic EU-ja, poroča časopis Bild, predvsem s predstavniki Grčije, Italije in Avstrije. Srečanje naj bi potekalo še pred rednim vrhom EU-ja, ki bo 28. in 29. junija. Nemška vlada je že zanikala navedbe časopisa.
Merklova se je sicer na domačem političnem prizorišču znašla v težavah zaradi razhajanj z notranjim ministrom Horstom Seehoferjem iz vrst bavarskega CSU-ja glede obravnave prebežnikov, ki prihajajo v Nemčijo. Seehofer si prizadeva za zaostritev politike in vztraja, da bi na nemških mejah zavračali vse prosilce za azil, ki so jih že registrirali v drugih članicah EU-ja. Merklova to odločno zavrača, češ da bi to spodkopalo evropsko solidarnost, in se zavzema za rešitev na evropski ravni."
http://www.rtvslo.si/prva-svetovna-vojna/zgodbe-in-pricevanja/tratnikovi-begunci-nas-umetnisko-najprepricljivejsi-odmev-na-1-svetovno-vojno/457905,prebežnik,1441,"
					17. junij 2018 ob 07:53
					Ljubljana - MMC RTV SLO","
Maja Kač
","Tratnikovi Begunci, naš umetniško najprepričljivejši odmev na 1. svetovno vojno","Ko so po koncu prve svetovne vojne likovni umetniki izmučeni in nezaupljivi opazovali popolnoma uničen svet, so se zavedali, da je tudi za umetnost nastopil nov čas. Še pred nekaj leti nepredstavljiva jim izkušnja je preusmerila njihov pogled od migotave krajine v bolj trpko motiviko in zahtevala novo, bolj ekspresivno, formo, s katero je že leta poprej človeško tragedijo napovedoval Fran Tratnik.
Umetnik, ki so ga sodobniki cenili za enega najboljših risarjev tistega časa – po mnenju Izidorja Cankarja je nesporno zasedal prvo mesto, istega mnenja je bil, denimo, Nace Šumi – velja danes za očeta oziroma predhodnika slovenskega ekspresionizma. Lahko bi rekli, da je še pred prvo svetovno vojno s svojo edinstveno likovno govorico tlakoval pot generaciji, ki je po svetovnem spopadu umetnost postavila na nove temelje.
Seveda prve svetovne vojne ne smemo razumeti kot tiste absolutne okoliščine, iz katere se je na Slovenskem rodil ekspresionizem kot povsem nova umetniška smer, saj se je modernizem vendarle pojavil že prej, zares pa je vojna to moderno ustvarjalnost pospešila.
Nov čas je potreboval novo formo in prvi jo je napovedoval Fran Tratnik (1881–1957). V tem pogledu je prva svetovna vojna zares stopnjevala ekspresionizem (in nato novo stvarnost), ki je z deformacijo in popačenjem slikal mračno življenje in trpek svet, je na svojem predavanju v Mestnem muzeju novejše zgodovine Slovenije dejal Milček Komelj. Umetnostnega zgodovinarja so na enega svojih srednih večerov, posvečenih prvi svetovni vojni, v muzeju povabili ob posebni priložnosti – prvi predstavitvi nove pridobitve muzeja – Tratnikovih Beguncev, univerzalne podobe, ki ne priča le o težkem obdobju izpred stotih let, temveč bi lahko z njo enako prepričljivo povzeli celotno stoletje, ki je sledilo, vključno z današnjim časom.
Darilo potomcev vojaka iz prve svetovne vojne Ob tej priložnosti so v muzejski Viteški dvorani javnosti prvič skupaj predstavili vsa tri izvirna Tratnikova likovna dela iz cikla Begunci, ki jih hranijo v muzejski likovni zbirki. Konec novembra lani so to zaokrožili z novo pridobitvijo gospoda Miloša Zike iz Češke, do tistega trenutka bolj ali manj neznano Tratnikovo obravnavo begunske tematike oziroma večnega človekovega bega pred tegobami sveta. V roke Zikove družine je prišla prek deda, ki je bil vojak v avstro-ogrski vojski, pobegnil na italijansko stran in se nato pridružil češki legiji. Po besedah kustosa Muzeja za novejšo zgodovino Marka Štepca si je Milošev ded vse življenje, da bi se delo vrnilo v Slovenijo in ob stoletnici vojne so mu svojci željo tudi uresničili.
V nasprotju z vrsto drugih slikarjev, med drugim Božidarjem Jakcem in Venom Pilonom, Tratnik med prvo svetovno vojno ni nosil vojaške suknje. Zaradi zdravstvenih težav (bolehal je za tuberkulozo) se je vpoklicu izognil, vendar kot vse druge ljudi v zaledju tudi njega vojna realnost ni zaobšla. Ko se je po zdravljenju v Enzenbachu vrnil v Ljubljano, je bila ta polna beguncev, njegovih nekdanjih primorskih prijateljev, ki so se umaknili iz območja soške fronte.
Žrtve neusmiljenega življenja Leta je 1917 je tako ustvaril ciklus, ki predstavlja enega izmed vrhuncev njegovega opusa. Likovni poklon ljudem, ki so nenadoma ostali brez domov, je nastal pod vtisom prizora te obubožane množice, ki se je dotaknila njegovega srca, pa vendar podoba v samem jedru ni zares nova v Tratnikovem opusu. Ljudi, ki so neizogibne žrtve neusmiljenega življenja, je slikal že pred vojno. Anticipacijo poznejših beguncev prepoznamo v njegovih slikah Romov, in tudi v Slepcih je zajel to, kar Komelj v monografiji Poteze opiše kot ""simbolično meditacijo o mračni usodi človeškega življenja"".
Prav begunci in slepci so najpogostejši motiv v Tratnikovem opusu. Vedno znova se je vračal k podobi obupanih ljudi, ki niso prebežniki konkretne vojne dobe, temveč univerzalna podoba človeka, ki ga poganjajo grozote sveta. Begunce je Tratnik postavil na nevtralno ozadje, ki pokaže na večnost njihovega bega, diagonala, v katero je razporejena skupina, poudarja nagon bežečih bitij, kontrast med svetlobo in temo pa tesnobo, ki jih spremlja, razloži Komelj. ""Tratnikove risbe so naš umetniško najprepričljivejši odmev na vojno,"" doda.
Vseobsežna podoba človeške slepote S podobnimi likovnimi principi je Tratnik tragedijo in nelagodje življenja poudarjal tako rekoč v svojem celotnem opusu - zlasti z močnimi kontrasti med globino mračine in svetlobo kot aluzijo nedosegljivega cilja, h kateremu hrepenijo protagonisti njegovih del. Nemara je svetloba kot simbol nedoseženega odrešenja najbolj izrazita pri slepcih, vendar begunce preganja enaka grenkoba neslišanosti njihovega hrepenenja in neskončnosti njihove poti. ""Človeštvo na goli zemlji in pred zasenčenim prostranstvom je obsojeno na nemoč, bedo in temo nevednosti in tako v oblikovani postavitvi je slika vseobsežna podoba človeške slepote, kljub volji po čim bolj plastično otipljivem izrazu v vsej figuralni konkretnosti docela posplošena in monumentalna,"" zapiše o Slepcih Komelj v Potezah.
Današnji človek, opremljen z izkušnjo nepredstavljivih vojn, ki so sledile prvemu velikemu spopadu 20. stoletja, in z Mušičevim slikarskim opozorilom Nismo poslednji, razume obsojenost Tratnikovih figur, ki se bodo vedno znova podajale na neskončno pot iskanja.
Tratniku je zavedanje o nedostopnosti svetlobe izkušnja vojne sicer še okrepila, vendar prisotno je bilo že prej; trpkost življenja je spoznaval in ga s pronicljivim pogledom spremljal že v svojih otroških letih, pa četudi pri težkih usodah ljudi okoli sebe (kot otroka ga je negovala slepa pestunja). ""Boj in trpljenje okoli njega, boj in trpljenje v njem samem, sta mu postala pravo življenje, iz katerega črpa snovi za svojo umetnost. Tako nam je danes T. najizrazitejši oblikovalec sodobne človeške mizerije, umetnik še hrepenenja in strasti, kakor nekdaj, ko je začel svojo trnjevo pot …"" je ob 50-letnici slikarskega kolega zapisal Rihard Jakopič. Tako pri slepcu kot beguncu in Romu gre torej pri Tratniku za protagoniste enakih tegobe polnih usod.
Risanje življenja Tratnikovi liki so v marsičem sorodni tistim iz literature Ivana Cankarja, vendar kot je opozoril že France Stelè, je med njima tudi pomembna razlika – Cankarjeve zgodbe vendarle premorejo nekaj upanja, medtem ko je pri Tratniku prisoten le mrak, upanje, ki je ujeto v svetlobi, pa nikoli dosegljivo, pove Komelj. Pri Tratniku ne gre za idejo angažiranosti ali revolucionarnost, temveč zgolj za konstatacijo, risanje življenja, doda. Tratnikova boleča spoznanja pa niso le spoznanja o njegovi dobi, ampak o teži in uboštvu življenja kot takega.
Tratnik je bil od samega začetka samohodec, samotni romar, na neki način podoben svojim beguncem. ""Svoji usodi vdan je korakal skozi življenje in podajal zdaj svojo lastno tugo, zdaj jo zopet kot v zrcalo odbil v skupino delavk na polju, v slepce, ki brezupno tipljejo za solncem, v begunce, ki so samo golo življenje rešili iz požara in razdejanja, ali matere, ki jih navdaja naravnost animalična skrb za zarod, ki so mu dale življenje,"" zapiše France Stelè leta 1927 v reviji Dom in svet.
""V svojem delu naj umetnik rešuje svoj jaz"" Čeprav so Tratnikovi obupani protagonisti pogosto groteskni, skrivenčeni in neprivlačnih potez, v njih ni videl nič nečastnega, ampak je kot večni samotnež dobro razumel njihovo izoliranost. ""Umetnik mora z gladkih cest tradicionalnosti na pot, ki vede k njemu samemu. Z izrazom svojega raziskovanja naj sledi občutjem srca in slutnjam duše. Kakor izraz, tako naj tudi svet in življenje, katerih obliko nosi njegova umetnost, ustvari in razvije v sebi. Njegovo delo naj vsebuje njegovo podobo in jo spopolnjuje. Skuša naj v njem rešiti svoj jaz, ker to je največ, kar bi mu bilo mogoče doseči,"" se bere Tratnikov aforizem, objavljen v Ljubljanskem zvonu leta 1992.
V svojih formativnih letih je sicer deloma prehodil pot, po kateri so stopali tudi slovenski impresionisti, vendar sta München in Dunaj nanj drugače vplivala. Tratnik je našel svoje mesto v Pragi, kjer je diplomiral na tamkajšnji AUU. Na Dunaju se je sicer srečeval z Vesnani, vendar mu njihov program ni najbolj ustrezal. Bolj ga je nagovarjal evropski ekspresionizem, nad katerimi se je navduševal že v študijskih letih.
Ekspresivna forma kot univerzalni simbol Zanimala sta ga linearna izraznost in ekspresivna oblika, ki dobi v črno-belem koloritu in nadrobnosti izpraznjenem prostoru pomen simbola. ""Motiv begunstva je prav tako univerzalen kot eros in smrt,"" spomni Komelj. Vojna in mir sta ena največjih tem umetnosti, ne le literarne, ampak tudi likovne, spomni umetnostni zgodovinar. Mir pomeni urejenost in harmonijo, vojna pa kaos, grozote in mrak. Razmerje med obema je kot odnos med peklom in nebesi in prvi je vedno bolj vznemirljiv, doda.
Na poti duhovnega preporoda Prva svetovna vojna je tudi med umetniki zamajala zaupanje v trdnost vrednot – navsezadnje so jo številni doživeli neposredno na fronti in torej na najbolj neizprosen način. Fronta je vase posrkala različne generacije – Jakac se je v vojni uniformi srečal z očetom. Novomeški slikar je vedno govoril, da je bila druga svetovna vojna v primerjavi s prvo nič. Generacija, ki je tudi pod izkušnjo vojne šele dobro formirala svojo ekspresionistično likovno držo, se je v najglobljem etičnem spoznanju podala na pot duhovnega preporoda in zavezala iskanju novih vrednot, novega človeka, novega Boga."
http://www.rtvslo.si/svet/avstrija-prelozila-vajo-varovanja-meje-v-spilju-za-en-dan-na-26-junij/458233,prebežnik,274,"
					16. junij 2018 ob 19:04
					Dunaj - MMC RTV SLO, STA","
G. K.
","Avstrija preložila vajo varovanja meje v Špilju za en dan, na 26. junij","Po protestih iz Slovenije je Avstrija za en dan preložila načrtovano veliko vajo varovanja meje v Špilju, na kateri naj bi sodelovalo več sto policistov in vojakov. Vaja tako ne bo potekala 25. junija, na slovenski praznik dneva državnosti.
Da so se odločili za preložitev vaje, je za avstrijsko tiskovno agencijo APA potrdilo tudi notranje ministrstvo na Dunaju. Razlog za preložitev je, da je v ponedeljek, 25. junija, v Sloveniji praznik, so navedli.
Vendarle pa na Dunaju vztrajajo pri izvedbi vaje. Na njej želi avstrijski notranji minister Herbert Kickl, ki prihaja iz vrst skrajno desnih svobodnjakov, preveriti, ali je nova enota za varovanje meje Puma pripravljena, da obvlada morebiten novi naval prebežnikov na avstrijsko mejo, navaja Kurier na svoji spletni strani.
Slovenska notranja ministrica Vesna Györkös Žnidar je sicer v sredo v pismu Kicklu izrazila nasprotovanje vaji tako zaradi dejstva, da naj bi del te vaje potekal na slovenskem ozemlju, kot tudi zato, ker bi imel ta ""prikaz množičnega prihoda nezakonitih migrantov s slovenske strani na avstrijsko neizogibno zelo negativen učinek v Sloveniji, verjetno pa tudi v Avstriji"", so v sredo sporočili z notranjega ministrstva.
Ministrica: Avstrija pretiravaMinistrica je tudi poudarila, da ta vaja ""ne bo v ničemer prispevala k dobrim odnosom med našima državama ali k skupnim prizadevanjem za obvladovanje migrantske situacije v regiji"".
Dejala je tudi, da Avstrija pretirava, in poudarila, da Slovenija uspešno in učinkovito brani zunanjo schengensko mejo ter si prizadeva, da se migrantski val iz let 2015 in 2016 ne bi ponovil. Dokaz tega je tudi dejstvo, da so avstrijski organi Sloveniji letos vrnili 13 ljudi, lani v celotnem letu pa 39, je še poudarila ministrica v pismu Kicklu."
http://www.rtvslo.si/svet/evropa/italija-preprecila-vstop-v-pristanisca-se-dvema-humanitarnima-ladjama/458217,prebežnik,368,"
					16. junij 2018 ob 17:09
					Rim/Madrid - MMC RTV SLO, STA, Reuters","
A. P. J.
",Italija preprečila vstop v pristanišča še dvema humanitarnima ladjama,"Italijanski notranji minister Matteo Salvini je še dvema humanitarnima ladjama, ki v Sredozemskem morju rešujeta prebežnike, prepovedal vstop v italijanska pristanišča. ""Italijo bomo vodili Italijani,"" je zapisal na Twitterju.
Italija je pred šestimi dnevi zavrnila vstop v pristanišče ladji Aquarius, ki jo upravljata humanitarni organizaciji Zdravniki brez meja in SOS Mediterranee, na kateri je bilo 629 izčrpanih prebežnikov iz Afrike. Ker je ladjo zavrnila tudi Malta, je nastal zaplet, ki ga je rešila Španija, ki je prebežnike povabila, da se lahko izkrcajo v Valencii. To mesto naj bi dosegli v nedeljo.
Španija je medtem tudi sporočila, da je sprejela ponudbo Pariza, da tudi Francija sprejme del prebežnikov z reševalne ladje Aquarius. ""Francoska vlada bo glede predvidenega prihoda prebežnikov sodelovala s špansko vlado,"" je sporočila podpredsednica španske vlade Carmen Calvo in dodala, da bo Francija sprejela tiste, ki bodo izrazili željo, da tja odidejo.
""Ne podpiramo nezakonitih migracij""Salvini, ki je tudi vodja skrajnodesničarske Lige in namestnik premierja, pa je že napovedal, da Italija svojega ravnanja ne bo spreminjala. Na družbenih omrežjih je zapisal, da bo Italija še naprej preprečevala humanitarnim ladjam, da se zasidrajo v italijanskih pristaniščih. ""Te organizacije morajo vedeti, da Italija ne bo več podpirala nezakonitih migracij,"" je dejal Salvini.
Prepoved bo veljala za nemški organizaciji Sea-Eye in Mission Lifeline. Po njegovih besedah imata ob libijski obali nameščene svoje reševalne čolne, s katerimi rešujejo ljudi, ki so jih tam zapustili tihotapci.
Organizacija Mission Lifeline se je na Salvinijeve besede odzvala sarkastično in zapisala: ""Ko nas omenjajo fašisti ..."" Salvini jim ni ostal dolžan. Zapisal je, da ga ""žaljivke in zmerljivke ne bodo ustavile"" in da bodo ""Italijo vodili Italijani"".
Organizacija Mission Lifeline je v petek sporočila, da je pred libijsko obalo rešila 118 ljudi, med njimi 14 žensk, štiri otroke in dojenčka. Kot so sporočili, je italijanska obalna straža nato zahtevala, da se prebežnike napoti v libijsko pristanišče Misrata. ""Bojimo se, da bodo rešene ljudi odslej vračali v Libijo,"" so dodali.
Pred kratkim opravljena raziskava časopisa Corriere della Sera je pokazala, da 59 odstotkov Italijanov podpira ravnanje vlade.
V Evropo je od leta 2014 prišlo več kot 1,8 milijona prebežnikov. V Italiji naj bi bilo več kot 170.000 prosilcev za azil in še okoli 500.000 neregistriranih prebežnikov."
http://www.rtvslo.si/svet/evropa/conte-in-macron-za-evropske-centre-v-drzavah-izvora-prebeznikov/458160,prebežnik,327,"
					15. junij 2018 ob 18:52
					Pariz - MMC RTV SLO, STA","
J. R.
",Conte in Macron za evropske centre v državah izvora prebežnikov,"Italijanski premier Giuseppe Conte in francoski predsednik Emmanuel Macron sta se zaradi diplomatskega spora med državama po italijanski zavrnitvi ladje s prebežniki srečala v Parizu.
Voditelja sta se strinjala, da bi morala Evropska unija v državah izvora prosilcev za azil vzpostaviti centre, kjer bi obravnavala njihove prošnje.
""Vzpostaviti moramo evropske centre v državah odhoda prebežnikov, preden odrinejo na pot proti Evropi prek Sredozemskega morja,"" je na skupni novinarski konferenci z Macronom dejal Conte, ki je prav tako potrdil željo po ""podružnicah agencij za dodelitev azilov na drugi strani morja"", poroča francoska tiskovna agencija AFP.
Conte in Macron sta se sestala po tednu napetih odnosov med državama, potem ko je Macron Rim kritiziral zaradi zavrnitve humanitarne ladje Aquarius z več kot 600 prebežnikov, ki je zato za več dni obtičala med Malto in Italijo in jo je nazadnje sprejela Španija.
""Treba je preprečiti potovanja smrti,"" je izpostavil Conte in se zavzel za ""pospeševanje procesa prošenj za azil"" v omenjenih centrih. Macron je podprl okrepitev delovanja za boljše varovanje obal Sredozemskega morja.
""Dober odgovor je evropski, vendar pa sedanji evropski odgovor ni prilagojen in evropske solidarnosti, še posebej v zadnjih letih do Italije, ni bilo zaznati,"" je dejal le nekaj dni po tem, ko je Italiji očital, da bi morala po mednarodnem pravu prebežnike sprejeti. Njegov takratni poziv je nova italijanska vlada označila za ciničnega in hinavskega.
Macron za reforme dublinske uredbeMacron je poudaril pomembnost reforme dublinskega sistema, po katerem morajo prosilci za azil prošnjo vložiti v prvi članici EU-ja, v kateri vstopijo v Unijo, zaradi česar je veliko breme na sredozemskih državah. ""Sedanji sistem ne deluje, sistem solidarnosti s kvotami ne omogoča zadovoljivih rezultatov,"" je izpostavil Macron.
Francoski predsednik je ob tem podprl nemško kanclerko Angelo Merkel v njenem sporu z notranjim ministrom Horstom Seehoferjem glede njene migrantske politike. ""Države so zavezane poti, po kateri gredo njihovi predsedniki držav ali vlad. Tudi Nemčija ima predsednico vlade, ki je odgovorna pred svojimi svojimi ljudmi in parlamentom,"" je še dodal."
http://www.rtvslo.si/svet/evropa/je-nemska-koalicija-zaradi-migrantske-politike-angele-merkel-pred-razpadom/458092,prebežnik,401,"
					15. junij 2018 ob 10:56,zadnji poseg: 15. junij 2018 ob 22:05
					Berlin - MMC RTV SLO","
K. Št., J. R.
",Je nemška koalicija zaradi migrantske politike Angele Merkel pred razpadom?,"Med nemško kanclerko Angelo Merkel in notranjim ministrom Horstom Seehoferjem nastajajo vedno večja razhajanja glede migracijske politike, kar bi lahko vodilo do razhoda koalicije.
Seehofer je v svoji zadnji potezi odstavil vodjo nemškega urada za migracije in begunce (Bamf) Jutto Cordt. Nemčijo sicer zadnje tedne pretresa afera okoli Bamfa, saj se je razvedelo, da je urad več kot 1.100 prošenj za azil odobril brez utemeljitve.
Nemški notranji minister Horst Seehofer iz Krščanske socialne unije (CSU) sicer zahteva, da nemška policija pridobi pooblastila, da lahko prebežnikom brez dokumentov na meji zavrne vstop v državo. Merklova, ki je že imela izredni sestanek s svojimi poslanci (CDU), ta predlog zavrača in se zavzema za rešitev na evropski ravni.
CSU zahteva rešitev do ponedeljka, sicer grozi, da bo ukrepal po svoje. Vodja poslanske skupine CSU Alexander Dobrindt je v četrtek poudaril, da ima Seehofer vse pristojnosti, da policiji ukaže zavračanje prosilcev za azil. Ob tem je povedal, da bo vodstvo CSU končno odločitev sprejelo v ponedeljek v Münchnu.
Merklova pred težko odločitvijoČe bo Seeehofer ukazal zavračanje prebežnikov, se bo Merklova znašla pred težko odločitvijo, ali naj popusti, razveljavi ministrovo odločitev ali celo razreši Seehoferja, trdijo mediji.
Po poročanju nemške tiskovne agencije DPA bo spor med sestrskima strankama skušal zgladiti predsednik bundestaga Wolfgang Schäuble, ki uživa zaupanje obeh strani. Vodstvo CDU-ja ter vodja poslanske skupine stranke Volker Kauder naj bi ga prosila, da v prihodnjih dneh govori z vodstvom CSU-ja in skuša doseči kompromis.
Spor v CDU/CSU ""očitno"" resenMerklova je po navedbah DPA-ja, ki se sklicuje na vire v CSU-ju, zavrnila že dva kompromisna predloga CSU-ja. Ta je v sredo zvečer na kriznem sestanku v uradu kanclerke predlagal, da bi prosilce za azil na nemški meji začeli zavračati takoj, a bi ta ukrep ukinili, če bi evropski voditelji na vrhu 28. in 29. junija našli ustrezno rešitev. Pozneje je CSU predlagal, da bi v Nemčiji že pred vrhom dosegli dogovor o zavračanju prebežnikov, a bi ga uresničili le, če bodo pogajanja na evropski ravni propadla. A kanclerka ne pričakuje razpada vladajoče koalicije. Na vprašanje o iskanju rešitve je odgovorila: ""Mislim, da bomo to storili skupaj, vključno z zvezno vlado.""
Koalicijska partnerica SPD dogajanje v konservativni uniji spremlja z zaskrbljenostjo. ""Spor v zvezi CDU/CSU je očitno resen,"" je za časnik Augsburger Allgemeine dejala nemška ministrica za pravosodje Katarina Barley. Posvarila je pred hudo krizo v koaliciji in poudarila, da se je treba držati dogovorov iz koalicijske pogodbe."
http://www.rtvslo.si/svet/evropa/oxfam-francija-ponareja-dokumente-mladoletnikom-da-jih-lahko-deportira/458085,prebežnik,571,"
					15. junij 2018 ob 09:21,zadnji poseg: 15. junij 2018 ob 09:40
					London - MMC RTV SLO","
K. Št.
","Oxfam: Francija ponareja dokumente mladoletnikom, da jih lahko deportira","Po obtožbi Italije, da Francija v primeru prebežnikov ravna ""hinavsko"", je britanska humanitarna organizacija Oxfam objavila poročilo, da naj bi francoska policija mladoletnim beguncem rezala podplate in ponarejala dokumente, da jih lahko vrne v Italijo.
Oxfam v poročilu ""Nowhere but Out"" (Nikamor kot ven) opisuje stanje okoli 16.500 beguncev in ekonomskih migrantov, med katerimi je četrtina otrok brez spremstva, ujetih na nikogaršnji zemlji med italijanskim mejnim prehodom Ventimiglia in francoskim obmorskim letoviščem Menton.
Rezanje podplatovFrancija je leta 2015 poostrila nadzor na mejah, gleda na dublinsko uredbo pa morajo prebežniki za azil zaprositi v državi članici EU-ja, v katero vstopijo najprej, sicer jih druge države lahko deportirajo nazaj v državo izvora. Izjema je le v primeru mladoletnih oseb, ki lahko zaprosijo za azil v kateri koli državi članici EU-ja, v kateri so njihovi družinski člani, če pa so brez spremstva, lahko zaprosijo v kateri koli državi.
Po poročanju humanitarne organizacije pa naj bi se Francija 'otepala' tudi sprejema mladoletnih oseb. Po trditvah Oxfama naj bi francoska mejna straža mladoletne begunce ""fizično in psihično zlorabljala, jih pridrževala čez noč brez vode, hrane in odej ter jim onemogočala dostop do njihovih skrbnikov"". Prav tako naj bi jim ""rezali podplate, jim iz prenosnih telefonov odstranjevali SIM-kartice. V enem primeru so 'zelo mlado' Eritrejko prisilili, da je pešačila nazaj v Italijo s 40 dni starim novorojenčkom,"" poroča poročilo spletna stran Deutsche Welle.
Francoska policija pa naj bi jim celo ponarejala dokumente, pod pretvezo, da jih lahko deportira nazaj v Italijo – četudi se mladoletna oseba recimo želi vrniti v Italijo, bi morala počakati na to 24 ur in se v Italijo vrniti v spremstvu skrbnika. ""Ko so ti otroci poslani nazaj v Ventimiglio, za njih ni več poskrbljeno. Ko izstopijo z vlaka, so prepuščeni sami sebi,"" piše v poročilu, ki priznava, da je Italija ""znatno izboljšala"" postopke za prosilce za azil, ki so tudi razumljivejši. Več sto prebežnikov v Ventimiglii prebiva v nevzdržnih razmerah v taboriščih, ki jih je postavila italijanska vlada, kjer je slabo poskrbljeno za higieno, hrano in vodo.
Od leta 2013 je Italija sprejela skoraj 700.000 prebežnikov, večinoma iz Podsaharske Afrike, ki so prečkali nevarno pot Sredozemskega morja. Med njimi je kar pol milijona ljudi neregistriranih. Leta 2017 je v Italijo prispelo 17.337 otrok, med katerimi jih je bilo 15.779 brez spremstva.
Večina prebežnikov, ki prihaja iz zahodnega dela Afrike, si želi v Francijo, saj imajo tam sorodnike, prav tako govorijo francosko. Preostali pa želijo pot nadaljevati v Nemčijo, Veliko Britanijo in na Švedsko.
'Hinavska lekcija' FrancijeItalija je že večkrat opozorila članice EU-ja, da ne izpolnjujejo dogovora in prevzamejo določene kvote prebežnikov. Novi italijanski notranji minister Matteo Salvini je ta teden obtožil Francijo, da je od Italije sprejela le 640 od določenih 9.816 prebežnikov, hkrati pa da je Francija v Italijo med januarjem in majem deportirala 10.249 ljudi. Salvini, znan po protipriseljenskem stališču, je pred dnevi zavrnil sprejem prebežnikov z ladje Aquarius, ki jo je zavrnila tudi Malta, na koncu pa sprejela Španija, kar je Salvini označil za veliko zmago.
Francoski predsednik Emmanuel Macron je dejal, da bi morala Italija po mednarodnem pravu prebežnike sprejeti. Vlada v Rimu, ki jo sestavljata populistično Gibanje petih zvezd in skrajno desna Liga, je takoj odgovorila na kritike in zavrnila ""hinavske lekcije"" iz držav, kot je Francija. ""Izjave glede (ladje) Aquarius, ki prihajajo iz Francije, so presenetljive. Italija ne more sprejeti hinavskih lekcij iz držav, ki glede priseljevanja raje gledajo stran,"" je v torek sporočila italijanska vlada."
http://www.rtvslo.si/svet/evropa/madzarsko-sodisce-zaradi-smrti-71-prebeznikov-stiri-ljudi-obsodilo-na-25-let-zapora/458002,prebežnik,225,"
					14. junij 2018 ob 14:26,zadnji poseg: 14. junij 2018 ob 17:19
					Kecskemet - MMC RTV SLO, Reuters","
B. V., J. R.
",Madžarsko sodišče zaradi smrti 71 prebežnikov štiri ljudi obsodilo na 25 let zapora,"Madžarsko sodišče je štiri pripadnike skupine, ki je tihotapila ljudi, obsodilo na 25 let zapora, ker so leta 2015 dopustili, da je v tovornjaku umrlo 71 prebežnikov, moških, žensk, otrok. Tovornjak so pustili ob cesti.
Štirje moški, afganistanski in trije bolgarski državljani, so bili obtoženi uboja žrtev na vrhuncu množičnega prihoda prebežnikov v Evropo. Sodišče v Kecskemetu je na prvi stopnji presodilo, da so vsi štirje krivi, obsojeni pa se lahko na sodbo pritožijo.
Moški so bili obsojeni tudi članstva v skupini, ki se je ukvarjala z organiziranim kriminalom. Na zatožni klopi se je skupno znašlo 14 ljudi, preostalo deseterico, zadolženo za nabavo vozil in novačenje voznikov, so obsodili na zaporne kazni od treh do 13 let.
Na poti od madžarsko-srbske meje proti Avstriji se tihotapci niso zmenili za klice na pomoč prebežnikov, ki so, zaprti v tovornjaku, pred smrtjo po njem tolkli in vpili, je po poročanju Reutersa dejalo tožilstvo, ki je že napovedalo pritožbo na razsodbo, saj je po njihovi oceni kazen preblaga. Zahtevali so dosmrtno ječo.
Trupla 59 moških, osmih žensk in štirih otrok iz Sirije, Iraka in Afganistana so v zapuščenem tovornjaku v Avstriji našli 26. avgusta 2015. Najdba je pretresla Evropo, smrt prebežnikov pa je bil najhujši incident na balkanski begunski poti, po kateri je na stotisoče ljudi bežalo pred vojno in revščino na Bližnjem vzhodu, v Afriki in Aziji."
http://www.rtvslo.si/evropska-unija/institucije-eu-ja-za-poenotenje-pogojev-za-pridobitev-mednarodne-zascite/457990,prebežnik,410,"
					14. junij 2018 ob 12:36
					Strasbourg - MMC RTV SLO, STA","
B. V.
",Institucije EU-ja za poenotenje pogojev za pridobitev mednarodne zaščite,"Evropska komisija, Svet EU-ja in Evropski parlament so v Strasbourgu dosegli dogovor o t. i. kvalifikacijski uredbi o pogojih za pridobitev mednarodne zaščite oziroma o poenotenju teh pogojev.
Nova uredba bo nadomestila obstoječo direktivo ter bolj jasno opredelila in poenotila pogoje, so sporočili iz pisarne evropske poslanke Tanje Fajon (S&D/SD), ki je predsedovala dialogu med institucijami.
""Naš cilj je bil, da v EU-ju poenotimo pogoje za dodelitev mednarodne zaščite, da odpravimo nepotrebne finančne in administrativne ovire in da ljudem, ki so upravičeni do azila na evropskih tleh in s tem pravice za prebivanje, omogočimo vključitev v družbo ter možnosti za dostojno delo in življenje,"" je dejala Tanja Fajon, poročevalka o tej problematiki v Evropskem parlamentu.
Evropska poslanka je ob tem izrazila obžalovanje, da jim ni uspelo doseči želenega dogovora o poenotenju obdobja dovoljenj za bivanje, zagotovili pa so, da bodo države članice upravičencem do statusa begunca oziroma subsidiarne zaščite izdajale dovoljenja z minimalno veljavnostjo treh oziroma enega leta.
Kot je še dodala, državam ne bo treba izvajati stalnih pregledov mednarodne zaščite, če za to ne bo utemeljenih razlogov. Tanja Fajon je to določilo označila za veliko zmago za parlament. ""S tem bomo članice razbremenili nepotrebnih dodatnih finančnih in administrativnih bremen, hkrati pa upravičencem do azila zaradi neomejenega statusa omogočili več stabilnosti in varnosti ter možnost uspešnejšega in hitrejšega vključevanja v družbo,"" je pojasnila.
""Dosegli smo tudi pomemben preboj glede uporabe zaščite v državi izvora, definicije družinskih članov, tudi položaja otrok brez spremstva. Veliko zmago smo v parlamentu dosegli s popolnim izenačenjem z EU-državljani glede pravic do dela, izobraževanja, socialne pomoči ..."" je poudarila Tanja Fajon.
Na vrsti voditelji članicA končna odločitev je zdaj rokah evropskih voditeljev, ki bodo konec junija na vrhu EU-ja odločali o nadaljnji usodi ""nujne reforme"" obstoječega dublinskega azilnega sistema, je opozorila poslanka. ""Če dogovora o njej ne bo, bo ves trud zaman, saj v Evropi ne bomo zagotovili učinkovitega upravljanja migracij in varnosti,"" je dejala.
Prizadevanja za prenovo dublinske uredbeČlanice Unije se medtem trudijo doseči dogovor o prenovi dublinske uredbe, ki določa, da je treba prošnjo za azil obravnavati v prvi državi vstopa v EU-ja. Veljavna pravila so se ob množičnem prihodu prebežnikov izkazala za popolnoma neučinkovita.
Najspornejši del reforme je mehanizem, ki v resni krizi v skrajnem primeru predvideva obvezno premeščanje beguncev po članicah Unije po vnaprej določenem ključu. Medtem ko Višegrajske države (Poljska, Madžarska, Češka, Slovaška) obveznim begunskim kvotam odločno nasprotujejo, južne članice, v katerih je največ prebežnikov, kot je Italija, zahtevajo več solidarnosti."
http://www.rtvslo.si/slovenija/gyoerkoes-znidarjeva-izrazila-nasprotovanje-avstrijski-vaji-varovanja-meje-v-spilju/457939,prebežnik,315,"
					13. junij 2018 ob 22:47
					Ljubljana - MMC RTV SLO","
B. R.
",Györkös Žnidarjeva izrazila nasprotovanje avstrijski vaji varovanja meje v Špilju,"Notranja ministrica Vesna Györkös Žnidar je v pismu avstrijskemu kolegu Herbertu Kicklu izrazila nestrinjanje z vajo varovanja meje na mejnem prehodu Špilje, ki jo za 25. junij načrtujeta avstrijska policija in vojska. Več sto vojakov in policistov naj bi prikazalo, kako zaustaviti veliko skupino beguncev.
Kot so sporočili z notranjega ministrstva, ministrica vaji nasprotuje tako zaradi dejstva, da naj bi del te vaje potekal na slovenskem ozemlju, poleg tega pa je opozorila, da bi imel ta ""prikaz množičnega prihoda nezakonitih migrantov s slovenske strani na avstrijsko neizogibno zelo negativen učinek v Sloveniji, verjetno pa tudi v Avstriji"".
Poudarila je, da ta vaja ""ne bo v ničemer prispevala k dobrim odnosom med našima državama ali k skupnim prizadevanjem za obvladovanje migrantske situacije v regiji"".
Ministrica je tudi ocenila, da so bili s skupnimi dejavnostmi v zadnjem času, predvsem s srečanjem direktorjev policij na Brdu pri Kranju in z usklajenim nastopom na ministrski konferenci v Sarajevu, postavljeni dobri temelji za večji angažma na področju migracij vseh držav v regiji.
""Predvsem je bilo doseženo zaupanje, da lahko s skupnim nastopom preprečimo dodatno poslabšanje migracijske situacije in da sta Slovenija in Avstrija pri tem partnerici,"" je poudarila ministrica in opozorila, da bi izvedba vaje v Špilju to močno ogrozila.
Györkös Žnidarjeva je znova poudarila, da Slovenija uspešno in učinkovito brani zunanjo schengensko mejo in si prizadeva, da se migrantski val iz let 2015 in 2016 ne bi ponovil. Dokaz tega je tudi dejstvo, da so avstrijski organi Sloveniji letos vrnili 13 ljudi, lani v celem letu pa 39, je še poudarila ministrica.
Avstrijski notranji minister Kickl je vajo v Špilju napovedal konec prejšnjega tedna. Več sto vojakov in policistov naj bi 25. junija, ko Slovenija zaznamuje dan državnosti, prikazalo, kako zaustaviti veliko skupino beguncev. V Špilju na avstrijskem Štajerskem imajo sicer Avstrijci postavljeno obsežnejšo infrastrukturo za zaščito meje, vključno z ograjami, tako da begunci nimajo prav veliko manevrskega prostora."
http://www.rtvslo.si/svet/evropa/po-hinavski-lekciji-italijanski-gospodarski-minister-odpovedal-obisk-francije/457859,prebežnik,758,"
					13. junij 2018 ob 11:04,zadnji poseg: 13. junij 2018 ob 17:10
					Rim - MMC RTV SLO, STA","
K. Št., J. R.
","Po ""hinavski lekciji"" italijanski gospodarski minister odpovedal obisk Francije","Medtem ko je Italija zaradi diplomatskega spora o nesprejemu prebežnikov z ladje Aquarius na zagovor poklicala francoskega veleposlanika v Rimu, je italijanska mornarica na Sicilijo prepeljala 932 ljudi, rešenih iz Sredozemskega morja.
Italijanska mornarica jih je rešila konec prejšnjega tedna in jih prepeljala v sicilijansko pristaniško mesto Catania. Med rešenimi je večina žensk in otrok iz Eritreje, italijanski mediji poročajo tudi o dveh truplih.
V številnih pristaniščih Sicilije so za danes sicer napovedane demonstracije različnih protirasističnih organizacij pod geslom Odprite pristanišča.
Italija se je pred dnevi zapletla v diplomatski spor, saj je zavrnila 629 prebežnikov z ladje Aquarius, ki ji nova populistična in evroskeptična italijanska vlada ni dovolila pristati v Italiji. Italijanska vlada je zahtevala, da prebežnike sprejme Malta, ki je odgovornost zanje zavrnila. Negotovost je v ponedeljek prekinila nova španska vlada pod vodstvom predsednika socialistov (PSOE) Pedra Sáncheza, ki je sporočila, da bo ladjo sprejela Španija.
Italija presenečena nad odzivom FrancijeOdločitev španske vlade je italijanski notranji minister Matteo Salvini označil za veliko zmago, zaradi česar je Francija italijansko vlado obtožila cinizma in neodgovornosti. Francoski predsednik Emmanuel Macron je dejal, da bi morala Italija po mednarodnem pravu prebežnike sprejeti.
Vlada v Rimu, ki jo sestavljata populistično Gibanje petih zvezd in skrajno desna Liga, je takoj odgovorila na kritike in zavrnila ""hinavske lekcije"" iz držav, kot je Francija. ""Izjave glede (ladje) Aquarius, ki prihajajo iz Francije, so presenetljive. Italija ne more sprejeti hinavskih lekcij iz držav, ki glede priseljevanja raje gledajo stran,"" je v torek sporočila italijanska vlada.
Italijansko zunanje ministrstvo je zato na pogovor poklicalo francoskega veleposlanika v Rimu.
Salvini zahteva opravičiloNotranji minister Matteo Salvini je medtem zahteval opravičilo Francije. ""Naša zgodovina solidarnosti, velikodušnosti in prostovoljstva si ne zasluži klofut članov francoske vlade in upam, da se bo francoska vlada v najkrajšem mogočem času uradno opravičila,"" je v senatu izjavil Salvini.
""Če uradno opravičilo ne pride, bi premier Giuseppe Conte naredil prav, če ne bi šel v Francijo,"" je Salvini zagrozil celo z odpovedjo za petek načrtovanega srečanja z Macronom.
Ob tem je Franciji očital, da je v okviru evropske sheme za premestitev sprejela le 640 od obljubljenih 9.000 prosilcev za azil iz Italije. Francoskega predsednika je pozval, naj ""preide od besed k dejanjem"" in začne ""jutri zjutraj"" sprejemati prosilce za azil.
Tiskovni predstavnik francoskega zunanjega ministrstva je medtem sporočil, da se Francija zelo dobro zaveda migrantskega pritiska na Italijo in njenega truda ter potrdil zavezanost dialogu in sodelovanju.
Italijanski minister odpovedal obisk FrancijeItalijanski minister za gospodarstvo Giovanni Tria je zaradi diplomatskega spora odpovedal predvidevano srečanje s francoskim kolegom Brunom Le Mairom v Parizu. Kot so povedali na ministrstvu, je bil obisk odpovedan zaradi ""nedavnih dogodkov"".
Le Maire je odločitev obžaloval. Pozneje se je iz vira na francoskem ministrstvu izvedelo, da sta ministra že govorila po telefonu in se dogovorila, da bo Tria v Pariz prišel ""v prihodnjih dneh"", poroča nemška tiskovna agencija DPA.
Študija ZN-a: Ostrejši nadzori na mejah povečujejo tihotapljenje ljudiOstrejši nadzor na mejah pa pogosto poveča tveganje za prebežnike, saj tihotapci s tem več zaslužijo, ugotavlja prva globalna študija o prebežnikih, ki jo je na Dunaju objavil Urad ZN-a za mamila in kriminal (UNODC). Po podatkih omenjene študije so tihotapci leta 2016 po vsem svetu pretihotapili najmanj 2,5 milijona ljudi in s tem zaslužili skoraj šest milijard evrov, kar je toliko, kot so tega leta ZDA in EU skupaj porabili za humanitarno pomoč v svetu.
Študija opisuje 30 glavnih tihotapskih poti, med katerimi je sredozemska najpomembnejša na svetu, in ugotavlja, da je povpraševanje po tihotapcih še posebej visoko med begunci, ki tako skušajo priti na varen cilj. Na to nevarno pot se poda tudi veliko otrok brez spremstva, zaradi česar so še ranljivejši, da postanejo žrtve prevar in zlorab tihotapcev in drugih. Čez Sredozemsko morje so leta 2016 pretihotapili okoli 375.000 prebežnikov, približno enako število ljudi je tega leta tihotapcem plačalo za pot iz zahodne v severno Afriko. Številni bežijo tudi iz Srednje Amerike, južnih delov Azije ter posameznih držav, kot sta Somalija in Eritreja. Med najpriljubljenejšimi cilji so Evropa ter Severna in Južna Amerika.
Vzdolž večine tihotapskih poti so ugotovili sistematične poboje prebežnikov, ki so ranljivi tudi za druge oblike kriminala, kot so nasilje, posilstvo, ugrabitev, izsiljevanje in trgovina z ljudmi. K tihotapljenju pogosto spadajo organizacija lažnih porok ali fiktivne zaposlitve, ponarejanje dokumentov in podkupovanje uradnikov. Zaradi tega so tihotapske mreže na več ravneh vpletene v korupcijo, ugotavlja študija. Študija opozarja, da bi možnosti za tihotapce zmanjšali, če bi bilo v državah izvora prebežnikov in begunskih centrih več priložnosti za zakonite migracije. Povpraševanje po tihotapcih pa bi zmanjšali z ozaveščanjem ljudi o nevarnostih tihotapljenja."
http://www.rtvslo.si/svet/evropa/merkel-zavracanje-prebeznikov-bi-eu-ju-mocno-skodovalo/457852,prebežnik,393,"
					13. junij 2018 ob 09:25,zadnji poseg: 13. junij 2018 ob 19:51
					Berlin - MMC RTV SLO, STA","
K. Št., J. R.
",Merkel: Zavračanje prebežnikov bi EU-ju močno škodovalo,"Nemška kanclerka Angela Merkel je glede spora z notranjim ministrom Horstom Seehoferjem o migracijski politiki dejala, da bi zavračanje prebežnikov na nemški meji ""močno škodovalo"" Evropski uniji.
Nemški notranji minister in vodja bavarske Krščansko-socialne unije (CSU) Horst Seehofer si prizadeva, da bi nemška policija na meji zavračala prebežnike, ki so za azil zaprosili že v drugi državi članici EU-ja. Prav tako se zavzema za idejo, da bi policisti lahko zavrnili tudi vse tiste, ki so brez zakonitih dokumentov ali pa so bili že deportirani iz Nemčije in se skušajo vrniti.
Krščanski demokrati (CDU) nemške kanclerke Angele Merkel in sestrska stranka CSU ideji niso naklonjene. ""Pomembno je, da tovrstne odločitve sprejemamo skupaj v Evropi, in ne ravnamo enostransko,"" je dejala kanclerka po torkovem srečanju z avstrijskim kolegom.
Ob tem je opozorila, da bi lahko zavračanje prebežnikov na nemški meji močno škodovalo EU-ju in spodkopalo solidarnost znotraj nje, kar bi lahko pripeljalo do težav z Avstrijo, ki bi morala prevzeti odgovornost za večino zavrnjenih prebežnikov, poroča nemška tiskovna agencija DPA.
Kurz in Seehofer vzpostavljata ""os voljnih""Nemški notranji minister je po izjavah Merklove odpovedal udeležbo na integracijskem vrhu v uradu kanclerke in odpotoval k avstrijskemu kanclerju Sebastianu Kurzu, s katerim sta v sodelovanju z Italijo začrtala novo smer sodelovanja pri izvajanju begunske politike.
Kurz in Seehofer sta se na Dunaju zavzela za zaščito zunanjih meja EU-ja. Kurz je po pogovorih s Seehoferjem povedal, da so notranji ministri Avstrije, Nemčije in Italije oblikovali ""os voljnih"" za boj proti nezakonitim migracijam.
""Zadovoljen sem, ker med Rimom, Dunajem in Berlinom želimo vzpostaviti sodelovanje in menim, da bo prispevalo k zmanjšanju nezakonitega priseljevanja v Evropo,"" je dejal po poročanju francoske tiskovne agencije AFP.
Kurz napoveduje ostre ukrepeAvstrijska vlada, ki bo z julijem prevzela predsedovanje EU-ju, si bo po njegovih besedah prizadevala za večjo zaščito zunanjih meja Unije. To je edina pot za ohranitev schengenskega območja s prostim pretokom ljudi, meni Kurz, ki se je zavzel za krepitev evropske mejne in obalne straže Frontex – ta bi se morala preoblikovati v polno operativno obmejno policijo, s čimer bi se, po besedah Kurza, izognili potrebi po enostranskem ukrepanju posameznih držav članic.
""Potekajo prizadevanja za vzpostavitev zavetišč izven Evrope, kjer bi lahko namestili begunce in jim zagotavljali zaščito, ne pa tudi boljšega življenja v Srednji Evropi,"" je v torek zvečer za avstrijsko televizijo ORF idejo o centru zunaj EU-ja znova potrdil avstrijski kancler."
http://www.rtvslo.si/svet/evropa/avstrija-ukinila-stalni-nadzor-na-mejnih-prehodih-holmec-in-vic/457828,prebežnik,237,"
					12. junij 2018 ob 19:34
					Celovec - MMC RTV SLO, Televizija Slovenija","
B. V.
",Avstrija ukinila stalni nadzor na mejnih prehodih Holmec in Vič,"Čeprav je Avstrija napovedovala, da mejni nadzor s Slovenijo ostaja, je kljub zaostritvi stališča do prihoda prebežnikov in na presenečenje potnikov, ki v teh dneh prečkajo mejo na mednarodnih mejnih prehodih Holmec in Vič, tam stalni nadzor ukinila.
Na omenjenih mednarodnih mejnih prehodih, kjer je dobri dve leti ob stalni prisotnosti policije in vojske potekal strog mejni nadzor, so zdaj okna zastrta, vrata pa zaprta. Na mejnih prehodih ni nikogar več, je za Televizijo Slovenija poročala Petra Kos Gnamuš.
Kaj to pomeni za ljudi, ki dnevno prečkajo mejo, smo povprašali na deželni policiji v Celovcu. Na eni strani zvezna vlada govori o možnosti neprepustnega zaprtja svojih meja, če bi se število prispelih prebežnikov povečalo, na drugi pa tam število prebežnikov, ki so jih zajeli, očitno ne upravičuje mejnega nadzora.
""Če bomo obveščeni o novem povečanju števila beguncev, bomo seveda spet okrepili mejni nadzor in ga na mejnih prehodih izvajali 24 ur na dan, sedem dni na teden,"" je dejal Johannes Dullnig, vodja oddelka za mejne zadeve pri deželni policiji v Celovcu.
Nadzor izvajajo, a ne stalnoKot je dejal, nadzor sicer izvajajo, a ne 24 ur na dan, temveč le občasno. Dullnig je še dejal, da nadzora ne bodo izvajali le na meji, ampak tudi v notranjosti države.
Avstrija je za 25. junij na mejnem prehodu s Slovenijo Špilje napovedala vajo za nadzor na meji zaradi beguncev, v primeru da bi se ponovil njihov prihod iz leta 2015."
http://www.rtvslo.si/slovenija/komisija-dz-ja-o-razmerah-na-balkanu-in-nezakonitih-prehodih-meje/457785,prebežnik,217,"
					12. junij 2018 ob 14:30
					Ljubljana - MMC RTV SLO, STA","
La. Da.
",Komisija DZ-ja o razmerah na Balkanu in nezakonitih prehodih meje,"Komisija DZ-ja za nadzor obveščevalnih in varnostnih služb je na predvidoma zadnji seji v tem sklicu parlamenta med drugim obravnavala varnostne razmere na Balkanu in schengenski meji ter nezakonite migracije.
Predsednik komisije Branko Grims s stranke SDS je po seji, ki je potekala za zaprtimi vrati, v izjavi za javnost dejal, da se je letos število nezakonitih vstopov v Slovenijo povečalo. Po uradnih podatkih je bilo letos do današnjega dne prestreženih 2668 nezakonitih prebežnikov, od tega jih je bilo 649 vrnjenih, predvsem na Hrvaško. Poleg tega je iz Italije k nam prispelo 199 pribežnikov, od katerih jih je Slovenija vrnila 14, je navedel Grims.
Od novega leta do danes je bilo po podatkih ministrstva za notranje zadeve v Sloveniji 1163 prosilcev za azil. Grims meni, da pri teh številkah manjka več kot tisoč ljudi, ki so izginili pred uradnim začetkom postopka za azil in del teh naj bi prevzele tudi kriminalne združbe. Grims je dejal, da naj bi se po predvidevanjih varnostno-obveščevalnih služb nezakonite migracije povečale jeseni.
""Tudi novo odprtje poti skozi osrednjo Bosno in ob Jadranski obali pomeni zelo velik varnostni izziv in hude težave za vse varnostne službe v Sloveniji, ki sicer delajo po najboljših močeh, a je treba vedeti, da sodelovanje na Balkanu ne poteka tako, kot bi si želeli,"" je še dejal Grims."
http://www.rtvslo.si/svet/evropa/prebeznike-z-aquariusa-bodo-prepeljali-v-spanijo-francija-italijo-obtozuje-cinizma/457742,prebežnik,644,"
					12. junij 2018 ob 09:45,zadnji poseg: 12. junij 2018 ob 16:37
					Madrid/Rim - MMC RTV SLO, STA, Reuters","
A. P. J., B. V.
",Prebežnike z Aquariusa bodo prepeljali v Španijo. Francija Italijo obtožuje cinizma.,"Prebežnike z ladje Aquarius, ki je zaradi zavračanja Italije in Malte od sobote ujeta na morju med državama v Sredozemskem morju, bodo premestili na dve italijanski ladji in prepeljali v Španijo. Pariz medtem Rimu očita cinizem in neodgovornost.
To sta sporočili nevladni organizaciji Zdravniki brez meja ter SOS Mediteranee, v lasti katerih je Aquarius. Vsaka izmed dveh italijanskih ladij naj bi sprejela del od skupno 629 prebežnikov z Aquariusa, nato pa naj bi jih hkrati prepeljali v špansko pristanišče Valencia. Organizacija SOS Mediteranee je prek Twitterja še sporočila, da bodo na Aquarius z italijansko ladjo kmalu prepeljali zaloge hrane in potrebščin. Kaj se bo potem dogajalo z ljudmi na krovu, še ni znano.
Zdravniki brez meja ob tem opozarjajo, da bodo morali izčrpani prebežniki na morju preživeti še štiri dni. ""Bolje bi bilo, če bi rešene potnike spustili na kopno v najbližjem pristanišču, pozneje pa bi jih prepeljali v Španijo ali drugo varno državo,"" so zapisali v sporočilu za javnost. Štiridnevna pot do Valencie je nevarna, poroča Reuters.
Malta in Italija pohvalili ŠpanijoLadja Aquarius je obtičala v Sredozemskem morju med Italijo in Malto, ker ji nova populistična desničarska italijanska vlada ni dovolila pristati v Italiji. Zahtevala je, da jih sprejme Malta, ta pa zavrača odgovornost zanje. Negotovost je v ponedeljek prekinila nova španska vlada pod vodstvom predsednika socialistov (PSOE) Pedra Sáncheza, ki je sporočila, da bo ladjo sprejela Španija. ""Naša odgovornost je pomagati, da se izognemo humanitarni katastrofi in tem ljudem zagotovimo varno izkrcanje, s tem pa uresničimo svoje človekoljubne zaveze,"" je dejal Saáchez.
Svet Evrope je pozdravil potezo Madrida: ""Reševanje življenj na morje je obveza, ki jo morajo države vedno uresničiti,"" je tvitnila komisarka za človekove pravice pri omenjeni organizaciji Dunja Mijatović. Potezo Španije je pohvalil tudi malteški premier Joseph Muscat, se zahvalil Madridu ter dodal: ""Čim prej se bomo morali usesti in se pogovoriti, kako takšne zaplete v prihodnje preprečiti. To je evropska težava.""
Odločitev španske vlade, da sprejme prebežnike, je italijanski notranji minister Matteo Salvini označil za veliko zmago. ""ZMAGA,"" je z velikimi črkami zapisal na Twitterju. ""To je prvič, kar pomnijo naši državljani, da ladja, ki je rešila prebežnike v Libiji, ne bo pristala v italijanskem pristanišču, to je znak, da se bo nekaj spremenilo,"" je bil zadovoljen Salvini, ki je dodal: ""Izplačalo se je, da smo jasno in vljudno dvignili svoj glas – to, česar italijanska vlada ni naredila že leta."" Pred tem je na Twitterju zapisal: ""Reševanje življenj je dolžnost, vendar Italija ne more postati veliko begunsko taborišče, Italija ne bo več rekla 'da', tokrat bo rekla 'ne'"".
Francija kritična do ItalijeFrancija je medtem novo italijansko vlado obtožila cinizma in neodgovornosti. Francoski predsednik Emmanuel Macron je dejal, da bi morala Italija pod mednarodnim pravom prebežnike sprejeti. ""V obnašanju italijanske vlade glede teh dramatičnih humanitarnih razmer je zaznati cinizem in neodgovornost,"" je po besedah predstavnika vlade Benjamina Griveauxa Macron dejal francoskim ministrom.
Francoski zunanji minister Edouard Philippe je francoskemu parlamentu dejal, da se je ""Italija, italijanska vlada, odločila ne spoštovati svojih mednarodnih obveznosti glede varnosti za ljudi"". Predstavnik Macronove stranke je šel korak dlje in dejal: ""Italijansko stališče me sili k bruhanju.""
Rim se je že odzval. Podpredsednik vlade in vodja koalicijskega Gibanja petih zvezd Luigi Di Maio je italijansko kritiko že zavrnil. Italijanski minister za promet Danilo Toninelli pa je dejal, da ""naj si nihče ne drzne označiti Italije ali njene vlade za nečloveško ali ksenofobno"". Ladja italijanske obalne straže z 937 prebežniki na krovu medtem pluje od libijske obale do Sicilije, kjer naj bi pristala v sredo.
Na krovu tudi 123 mladoletnihNa ladji je po podatkih nevladnih organizacij tudi 123 mladoletnikov brez spremstva iz Eritreje, Gane, Nigerije in Sudana, 11 majhnih otrok in sedem nosečnic. Ob prebežnikih, ki jih je v več operacijah v libijskih vodah rešila nevladna organizacija SOS Mediteranee, jih je na Aquariusu tudi 400, ki so jih rešile italijanska obalna straža in trgovske ladje."
http://www.rtvslo.si/svet/evropa/avstrijci-bodo-25-junija-pri-spilju-vadili-varovanje-meje-s-slovenijo/457694,prebežnik,389,"
					11. junij 2018 ob 16:23,zadnji poseg: 11. junij 2018 ob 16:30
					Dunaj/Ljubljana - MMC RTV SLO, STA","
A. V.
","Avstrijci bodo 25. junija pri Špilju ""vadili"" varovanje meje s Slovenijo","Avstrijske varnostne sile za 25. junij na mejnem prehodu s Slovenijo Špilje pripravljajo veliko vajo varovanje meje, na kateri bo sodelovalo več sto policistov in vojakov.
Vajo je konec prejšnjega tedna napovedal avstrijski notranji minister Herbert Kickl. Več sto vojakov in policistov bo 25. junija, ko Slovenija praznuje dan državnosti, prikazalo, kako ustaviti veliko skupino beguncev. V Špilju na avstrijskem Štajerskem, na slovenski strani je Šentilj, imajo sicer Avstrijci postavljeno obsežnejšo infrastrukturo za zaščito meje, vključno z ograjami, tako da begunci nimajo prav veliko manevrskega prostora.
""Smo tako blizu meje, da je to slovenski problem, in ne avstrijski,"" je ob tem dejal Kickl, ki prihaja iz vrst avstrijskih svobodnjakov (FPÖ). Tudi obrambni minister Mario Kunasek (FPÖ) je izrazil podporo vaji. ""Kar se je dogajalo leta 2015, se ne sme ponoviti,"" je povedal.
Kickl: Avstrija ne bo dopustila novega begunskega vala Na vaji bo sodelovala tudi nova enota za varovanje meje, imenovana Puma, ki jo bo sestavljalo 600 pripadnikov varnostnih sil. V vsaki zvezni deželi bo ena skupina te enote, katere pripadniki se bodo po potrebi v 24 urah lahko zbrali na enem mestu. Celotna enota bo v celoti vzpostavljena šele septembra, v Špilju pa bo njen del prikazal pripravljenost za ukrepanje. Kot je povedal Kickl, so na vajo povabili tudi policiste vseh avstrijskih dežel, da bi pokazali odločenost Dunaja, da v Avstriji ne bodo dopustili novega begunskega vala. Poleg tega želijo, da bi videli, kako poteka takšno ukrepanje.
Slovenska policija: Letos iz Avstrije le 13 vrnjenih migrantov Slovenska policija je na Twitterju v odzivu zapisala, da je bila s predlogom vaje seznanjena. ""Izrazili smo nestrinjanje tako z datumom, predvidenim krajem kot tudi samim konceptom vaje. Število migrantov, ki vstopajo v Avstrijo iz Slovenije, ni tolikšno, da bi zahtevalo take vaje,"" so navedli. Kot so sporočili za časopis Delo, so letos iz Avstrije prejeli samo 13 vrnjenih migrantov.
Vodja avstrijskega kriminalističnega urada Franz Lang je medtem pojasnil, da na dan naštejejo 30 poskusov nezakonitega prehoda meje. Prihodov je po njegovih besedah malo predvsem po zaslugi hrvaškega dobrega varovanja zunanje meje EU-ja. Kickl in Lang sta zavrnila navedbe, da avstrijska vlada z opozorili o novih begunskih tokovih pretirava. ""To se dogaja na Balkanu,"" je povedal minister. Dodal je, da državam ob balkanski begunski poti, ki niso v Evropski uniji, Dunaj ne želi groziti, in poudaril, da bi sodelovanje koristilo tudi njim."
http://www.rtvslo.si/slovenija/gyoerkoes-znidarjeva-slovenska-policija-zelo-dobro-varuje-zunanjo-schengensko-mejo/457688,prebežnik,443,"
					11. junij 2018 ob 15:41,zadnji poseg: 11. junij 2018 ob 17:29
					Ljubljana - MMC RTV SLO, STA","
Sa. J.
",Györkös Žnidarjeva: Slovenska policija zelo dobro varuje zunanjo schengensko mejo,"Ministrica Vesna Györkös Žnidar je poudarila, da slovenska policija zunanjo schengensko mejo dobro varuje in spremlja, kaj se dogaja na migracijskih poteh.
Ministrica za notranje zadeve, ki opravlja tekoče posle, Vesna Györkös Žnidar, je ob robu slovesnosti v Tacnu povedala, da so razmere pod nadzorom in stabilne. To gre pripisati predvsem ukrepom, ki se izvajajo ob meji in v notranjosti države.
Ponovila pa je svoje opozorilo, da se postopki mednarodne zaščite izkoriščajo za to, da se ljudje izogibajo vračanju. To bo še večja težava ob povečanem migracijskem pritisku in s tem se bo v prihodnje treba ukvarjati, je poudarila.
Avstrija nima nobenega razloga, da bi mejo zaprla""Že sama statistika potrjuje, da slovenska policija zelo dobro varuje zunanjo schengensko mejo, o tem priča tudi minimalno število vrnjenih oseb iz Avstrije v Slovenijo,"" je povedala ministrica in dodala, da Avstrija nima popolnoma nobenega razloga za zapiranje meje.
Po besedah ministrice slovenska policija dobro varuje zunanjo schengensko mejo, s tem pa ""dokazuje, da z vidika varnosti v schengenskem območju ne predstavljamo nevarnosti niti Avstriji niti nobeni drugi državi"".
Migracije je treba ustaviti na zunanjih mejah EU-jaKar se tiče možnosti postavljanja nove zaščitne ograje na meji, je Györkös Žnidarjeva pojasnila, da v celoti sledijo strokovnim ocenam policije. ""Določeni predlogi so, upam, da se bodo odločitve v kratkem tudi sprejele. Tam, kjer začasnih tehničnih ovir ni, predvsem zaradi nasprotovanja lokalnega prebivalstva, je namreč porast ilegalnih migracij. Začasne tehnične ovire tudi zaradi kadrovske slike policije predstavljajo del učinkovitega varovanja zunanje schengenske meje.""
Na območju Bele krajine so od petka izsledili 72 tujcev, ki so nezakonito prestopili državno mejo. Večino prijetih tujcev so policisti že predali hrvaškim varnostnim organom. Z novomeške policijske uprave so sporočili še, da so na avtocestnem postajališču Obrežje prijeli tudi 40-letnega državljana Nemčije, ki je prevažal tri državljane Sirije. Nemca so priprli, Sirce pa predali hrvaškim policistom.
.Ministrica je prepričana, da moramo prebežnike ustaviti na zunanjih mejah EU-ja. Ponovila je, da je treba na zunanjih mejah EU-ja vzpostaviti žariščne točke, kjer se bo dejansko ugotavljalo, kdo je upravičen do mednarodne zaščite in kdo ne. Tiste, ki niso upravičeni, pa je treba vračati. ""Glavnina migracijskega pritiska se ne more in ne sme reševati v Sloveniji,"" je dodala.
Na voljo 400 pomožnih policistovGeneralni direktor policije Simon Velički je spomnil, da so v policiji povečanje nezakonitih migracij letos predvidevali, zadevo obvladujejo in vse postopke izvajajo v mejah svojih pristojnosti.
Poudaril je, da imajo na voljo tudi 400 pomožnih policistov, ki so dovolj usposobljeni za opravljanje vseh nalog, med njimi je skoraj 200 policistk in policistov, ki so končali svoje redno delo v policiji in so vrhunski strokovnjaki.
107 tujcev čaka na podaljšanje prošnje:
.
270 prosilcev za mednarodno zaščito:"
http://www.rtvslo.si/svet/evropa/spanija-bo-sprejela-ladjo-s-prebezniki-ki-je-sprla-italijo-in-malto/457626,prebežnik,1086,"
					11. junij 2018 ob 07:13,zadnji poseg: 11. junij 2018 ob 17:46
					Rim - MMC RTV SLO, Reuters, STA","
K. T., A. V.
","Španija bo sprejela ladjo s prebežniki, ki je ""sprla"" Italijo in Malto","Španija je sporočila, da bo sprejela reševalno ladjo Aquarius s 629 prebežniki, ki je obtičala sredi Sredozemskega morja, potem ko sta tako Italija kot tudi Malta zavrnili, da bi vplula v katero od njunih pristanišč.
Očitno bo zdaj Španija rešila zaplet, ki je nastal, ko novi italijanski minister za notranje zadeve Matteo Salvini ni dovolil, da ladja zapluje v italijansko pristanišče, malteške oblasti pa so zavrnile njegov poziv, da mora ladjo sprejeti Malta.
Novi španski socialistični premier Pedro Sanchez je v ponedeljek dejal, da bo ""Španija ponudila varno zatočišče Aquariusu in tako preprečila humanitarno katastrofo"". Ladja bo zdaj pristala v Valencii, čeprav še ni jasno, ali bo lahko opravila 1.300 km dolgo pot do Španije.
Salvini na Twitterju: Zmaga! Odločitev španske vlade, da sprejme migrante, je italijanski notranji minister Matteo Salvini danes označil za veliko zmago. ""Zmaga,"" je z velikimi začetnicami zapisal na Twitterju. ""To je prvič, kar pomnijo naši državljani, da ladja, ki je rešila migrante v Libiji, ne bo pristala v italijanskem pristanišču, to je znak, da se bo nekaj spremenilo,"" je bil zadovoljen Salvini na novinarski konferenci v Milanu.
Italija ne more postati veliko begunsko taboriščeTo, da vsi migranti, ki jih rešijo v Sredozemskem morju, avtomatično ne gredo v Italijo, je ""prvi pomemben signal"" do boljše delitve bremena migrantov znotraj EU, je dejal ter za torek napovedal telefonske pogovore o tem vprašanju s kolegi iz Francije, Nemčije, Avstrije, Belgije in Nizozemske. ""Izplačalo se je, da smo jasno in vljudno dvignili naš glas - to, česar italijanska vlada ni naredila že leta,"" je še dejal na sedežu svoje skrajno desne Lige. Pred tem je na Twitterju zapisal: ""Reševanje življenj je dolžnost, vendar Italija ne more postati veliko begunsko taborišče, Italija ne bo več rekla 'da', tokrat bo rekla 'ne'"".
Muscat se je zahvalil SanchezuMalteški premier Joseph Muscat se je medtem španskemu premierju zahvalil, ker je izrazil pripravljenost sprejeti migrante z ladje Aquarius. Napovedal je, da bo Malta na ladjo poslala sveže zaloge živil. Ob tem, da je Italijo obtožil, da je prekršila mednarodna pravo in povzročila zaplet, pa je na Twitterju še dodal, da se bo treba pogovoriti, kako preprečiti ponovitev tovrstnih zapletov, saj gre za evropsko vprašanje.
Malta: Ladja je pod italijansko zakonodajo Predtem so iz malteške prestolnice Valette pojasnili, da je francoska humanitarna organizacija SOS Mediterranée prebežnike pobrala v libijskih vodah, kar pomeni, da je ladja s prebežniki pod italijansko zakonodajo. Kot so sporočili z ladje, so jim v italijanskem koordinacijskem centru za reševanje odredili, naj ostanejo na trenutnem položaju, kar je približno 35 morskih milj od Sicilije in 27 morskih milj od Malte. Na ladji so prebežniki, ki so jih rešili v šestih reševalnih operacijah.
Evropska komisija je pozvala k hitri rešitvi zapleta in poudarila, da bi morali biti prioriteta italijanskih in malteških oblasti ljudje na krovu Aquariusa. Tudi agencija Združenih narodov za prebežnike v Italiji je državo in vpletene pozvala k hitri rešitvi, da bi prebežniki na krovu Aquariusa varno in hitro prišli na kopno.
Med prebežniki 123 mladoletnikov iz Eritreje, Gane, Nigerija in Sudana Na ladji je 629 prebežnikov, okoli 400 med njimi so rešile italijanska mornarica, italijanska obalna straža in trgovske ladje, potem pa so jih premestili na ladjo Aquarius. Kot so še sporočili iz SOS Méditerranée, je na krovu 123 mladoletnikov brez spremstva, 11 otrok in sedem nosečnic. BBC navaja novinarko Anelise Borges, ki je na Aquariusu, da so mladoletniki stari od 13 do 17 let, prihajajo pa iz Eritreje, Gane, Nigerije in Sudana. Eden izmed članov posadke ladje Alessandro Porro je za televizijsko postajo Sky TG24 dejal, da so na krovu tudi prebežniki, ki so jih rešili v zelo zahtevnih razmerah. ""Vsaj 50 jih je bilo v nevarnosti, da se utopijo.""
Novi notranji minister Salvini, sicer vodja Lige, ki je v predvolilni kampanji napovedal ostrejšo politiko do priseljencev, je v nedeljo dejal, da Italija pravi, ""'ne' trgovanju z ljudmi, 'ne' poslu z nezakonitim priseljevanjem"". ""Malta ne sprejme nikogar. Francija pošilja ljudi nazaj na mejo, Španija brani svojo mejo z orožjem,"" se je obregnil ob odnos drugih držav.
Nato pa nadaljeval: ""Nam naši malteški prijatelji lahko povedo, koliko ladij s prebežniki je vplulo v njihova pristanišča v letu 2018? Koliko ljudi se je izkrcalo, koliko prošenj za azil so obravnavali in koliko so jih odobrili? Italija želi reševati težave, ne ustvarjati."" Dodal je še, da je ""nemogoče, da Malta zavrne prošnjo za pomoč"".
Muscat: Malta deluje v skladu s svojimi mednarodnimi obveznostmi Malteški premier Joseph Muscat je odgovoril, da je že govoril z italijanskim premierjem Giuseppejem Contejem in poudaril, ""da Malta deluje popolnoma skladno s svojimi mednarodnimi obveznostmi"". Kot so še dejali v Valetti, ""Malta tako ne bo sprejela omenjenega plovila v svoja pristanišča"".
Visoki komisariat Združenih narodov za begunce (UNHCR) je v ponedeljek obe državi pozval, naj takoj dovolita ladji pristati, saj ljudje na krovu potrebujejo takojšnjo pomoč, zmanjkuje pa jim tudi živil. Posebni odposlanec UNHCR za migrante v Sredozemlju Vincent Cochetel je ob tem poudaril, da bi morali pozneje reševati širša vprašanja, kot so, kdo je zanje odgovoren in kako je mogoče odgovornosti deliti.
Tudi nemška kanclerka Angela Merkel je državi pozvala k izpolnitvi njihovih humanitarnih obveznosti, saj je zaskrbljena za več sto ljudi na ladji, je povedal tiskovni predstavnik nemške vlade Steffen Seibert v Berlinu. Nemčija je že dolgo mnenja, da članice EU-ja, ki so še posebej obremenjene z migrantsko krizo, kot je Italija, ne smejo biti prepuščene same sebi, je dodal Seibert.
Italija poziva Nato, naj pomaga pri nezakonitih migracijah Medtem pa je Italija zvezo Nato pozvala k večji pomoči v boju proti nezakonitim migracijam iz Severne Afrike. Rim je Nato pozval tudi k večji osredotočenosti na območje Sredozemlja, na katero bi se v okviru zavezništva bolj osredotočila tudi Italija, je po srečanju z generalnim sekretarjem Nata Jensom Stoltenbergom povedal italijanski premier Giuseppe Conte. ""Mislim, da je naravno, da bi imela naša država pomembnejšo vlogo pri zagotavljanju varnosti in stabilnosti na t. i. južnem boku zavezništva,"" je po današnjem srečanju v Rimu povedal Conte, predsednik nove italijanske vlade, ki jo sestavljata do tujcev sovražna Liga in populistično Gibanje pet zvezd.
O zapletu tudi v Evropskem parlamentu Evropski parlament, ki se v Strasbourgu sestaja na plenarnem zasedanju, je medtem odločil, da bodo v sredo govorili o tem zapletu v razpravi o nujnih humanitarnih primerih v Sredozemskem morju in solidarnosti v EU. Razpravo so zahtevali Zeleni in evropski socialdemokrati. Vodja evropskega zavezništva liberalcev (Alde) Guy Verhofstadt je želel vprašanje nasloviti že v torek v razpravi o junijskem vrhu unije s predsednikom Evropske komisije Jean-Claudom Junckerjem, saj gre ""za prevelik škandal, da bi čakali do srede""."
http://www.rtvslo.si/svet/bliznji-vzhod/iraska-policija-20-letnik-priznal-umor-nemske-najstnice/457561,prebežnik,300,"
					9. junij 2018 ob 21:50
					Erbil - MMC RTV SLO, Reuters","
B. V.
",Iraška policija: 20-letnik priznal umor nemške najstnice,"Policija v iraškem Kurdistanu je sporočila, da je 20-letnik, ki je pobegnil iz Nemčije, priznal umor 14-letne Susanne Feldman iz Nemčije. Najstnica je bila tudi žrtev spolnega napada. Osumljenca so že izročili Nemčiji.
Žrtev iz Mainza pri Frankfurtu so našli mrtvo v sredo v gozdu v Wiesbadnu blizu begunskega taborišča, kjer je živel domnevni storilec.
Obdukcija je pokazala, da je bila Susanne Feldman, sicer judinja, žrtev spolnega napada. Nemška policija je sporočila, da ni dokazov, da je bila njena vera dejavnik, osrednja judovska organizacija v Nemčiji pa je posvarila pred pripisovanjem kakršnih koli antisemitskih motivov.
Nemški notranji minister Horst Seehofer je v petek dejal, da so varnostne sile iraških Kurdov prijele osumljenca, ki so ga nemške oblasti identificirale kot Alija Bašarja. Bašar, ki so ga v soboto že prepeljali v Wiesbaden, je v Nemčiji kot prebežnik živel od leta 2015.
Ubil naj bi jo iz strahu pred policijoKot so po poročanju Reutersa dejali v policiji iraškega Kurdistana, je osumljenec med zaslišanjem priznal, da je ubil nemško najstnico. ""Dekle je bilo njegova prijateljica. Šla sta na izlet v gozd, kjer sta zaužila veliko alkohola in mamil, nato pa sta se sprla in dekle je poskušalo poklicati policijo,"" je dejal policijski načelnik v mestu Dohuk Tarik Ahmed.
""Osumljenca je postalo strah, saj je bila mlajša od 18 let, in vedel je, da bi bila obtožba huda, če bi prišla policija."" Kot je še dejal Ahmed, je osumljenec dekle poskušal odvrniti od klica, ker pa je vztrajala, jo je zadavil in jo zakopal.
Nemška kanclerka Angela Merkel je izrazila svojo pretresenost zaradi zločina. Dejala je, da je to opomin Nemcem, da je treba storiti vse, kar je mogoče, za integracijo priseljencev. ""Skupaj lahko živimo le, če se držimo naših zakonov,"" je dejala. Kanclerka je še pohvalila sodelovanje med nemškimi in kurdskimi varnostnimi silami."
http://www.rtvslo.si/svet/salvini-zaradi-prebeznikov-tokrat-nad-malto/457526,prebežnik,296,"
					9. junij 2018 ob 11:44
					Rim - MMC RTV SLO, STA","
K. S.
",Salvini zaradi prebežnikov tokrat nad Malto,"Novi italijanski notranji minister Matteo Salvini zaradi prebežnikov sproža nove napetosti v diplomatskih odnosih, tokrat z Malto.
Ta naj bi v petek po njegovih besedah odklonila pomoč ladji s 119 rešenimi prebežniki na krovu, očita pa ji tudi, da ne izpolnjuje svojih obveznosti pri sprejemanju prebežnikov.
Malta naj bi zavrnila pomoč ladji s 119 rešenimi prebežniki na krovu, zato je morala ladja, ki je posredovala v stiski, vpluti v italijansko pristanišče. Malteška vlada je kmalu zatem zanikala kakršne koli nepravilnosti.
To pa ni prepričalo Salvinija, ki se je na pasivnost Malte ostro odzval. ""Nam naši malteški prijatelji lahko povedo, koliko ladij s prebežniki je vplulo v njihova pristanišča v letu 2018? Koliko ljudi se je izkrcalo, koliko prošenj za azil so obravnavali in koliko so jih odobrili? Italija želi reševati težave, ne ustvarjati,"" je dejal.
Dodal je še, da je ""nemogoče, da Malta zavrne prošnjo za pomoč"".
Kritičen tudi do TunizijeSalvini je bil v nedeljo med obiskom na Siciliji glede prebežnikov kritičen tudi do tunizijskih oblasti. ""Zdi se mi, da je to svobodna in demokratična država, kjer ni vojn in epidemij, ki pa v Italijo pogosto izvaža malopridneže,"" je o Tuniziji dejal Salvini. Italijanski veleposlanik je nato sicer pojasnil, da so bile ministrove izjave iztrgane iz konteksta.
Salvini, sicer tudi vodja do tujcev sovražne Lige, ki je oblikovala vlado s populističnim Gibanjem petih zvezd, je znan po ostrih besedah. Salvini bi množično izgnal prebežnike iz Italije in okrnil operacije za reševanje prebežnikov v Sredozemskem morju.
Med drugim je bil že večkrat oster do preostalih članic EU-ja, ki so po njegovem mnenju v času množičnega prihoda prebežnikov v Evropo pozabile na Italijo. Pred kratkim pa je dejal tudi, da Italija, v katero je od leta 2013 vstopilo več kot 700.000 prebežnikov, ne sme postati ""begunsko taborišče Evrope""."
http://www.rtvslo.si/svet/evropa/iz-nemcije-pobeglega-osumljenca-za-umor-najstnice-prijeli-v-iraku/457446,prebežnik,583,"
					8. junij 2018 ob 13:56,zadnji poseg: 8. junij 2018 ob 14:52
					Berlin - MMC RTV SLO, Reuters, STA","
K. T., B. V.
",Iz Nemčije pobeglega osumljenca za umor najstnice prijeli v Iraku,"Na severu Iraka so prijeli iraškega državljana, v Nemčiji zavrnjenega prosilca za azil, ki je osumljen umora in posilstva 14-letnice v Mainzu, od koder naj bi pobegnil pretekli teden. Nemčija je zaprosila za izročitev 20-letnika.
Kot je na današnji novinarski konferenci pojasnil nemški notranji minister Horst Seehofer, je 20-letni osumljenec Ali B., čigar prošnjo za azil so nemške oblasti predtem zavrnile, pretekli teden skupaj z osemčlansko družino iz Nemčije prek Turčije pobegnil v Irak. Oblasti so zato za njim izdale mednarodno tiralico, poroča Deutsche Welle.
Seehofer je še pojasnil, da so kurdske oblasti na severu Iraka na prošnjo nemške policije osumljenega ponoči aretirale. ""To z izročitvijo zdaj poteka po mednarodnih pravilih,"" navaja ministra nemška tiskovna agencija DPA.
Minister se je zahvalil kurdskim oblastem za sodelovanje in to, da so omogočili aretacijo. ""Ta uspeh je posledica dobrega sodelovanja med kurdskimi varnostnimi oblastmi v Iraku in nemško zvezno policijo,"" je povedal.
Najstnica pogrešana od 22. maja20-letniku so nemške oblasti zavrnile prošnjo za azil, so mu pa dovolile, da v času postopka na odločitev o zavrnitvi prošnje ostane v centru za prebežnike. V sredo so v gozdu blizu železniških tirov v bližini begunskega centra v Wiesbadnu (vmes je reka Rena), v katerem je bival osumljenec, našli truplo 14-letne Susanne, pogrešane od 22. maja. Obdukcija je pokazala, da je bila žrtev spolnega napada. Dekle je bilo judovskega rodu. Policija je v četrtek sicer navedla, da ni dokazov, da bi bilo versko poreklo dejavnik v zločinu. ""Številne podrobnosti primera so še nejasne. Pričakujemo hitro in pregledno preiskavo tožilstva in ostro kazen za napadalca ali napadalce,"" so v četrtek sporočili iz osrednjega odbora za Jude v Nemčiji.
Policija je izdala posebne številke in z obvestili v arabskem in turškem jeziku pozivala vse, ki bi kaj vedeli o osumljencu, da se obrnejo nanje.
Policija je osumljenca že obravnavala14-letnico so nazadnje videli v prebežniškem centru, je po navedbah Reutersa poročala nemška televizija ARD. Alija B. je policija že obravnavala zaradi nasilnega obnašanja do uradnikov v povezavi z urejanjem njegovega statusa, osumljen pa je bil tudi posilstva 11-letne deklice v domu za prebežnike. Preiskava tega primera še ni končana.
Primer je, predvsem zaradi mladosti žrtve, v Nemčiji dvignil veliko prahu. Pojavljala so se vprašanja, kako je mogoče, da je policija potrebovala tako veliko časa, da je našla dekličino truplo, in kako je mogoče, da je družina osumljenca lahko zapustila Nemčijo z lažnimi potnimi listi in letalskimi vozovnicami, izdanimi na lažna imena.
Opozorila glede političnega izkoriščanja primeraZaradi primera so se spet okrepili pozivi oblastem, naj zaostrijo pravila glede azila in olajšajo deportacijo migrantov. ""Treba je poenostaviti možnosti za deportacijo,"" je dejal nemški poslanec vladajočega CDU-ja Eckhart Rehberg.
Primer so skušale izkoristiti tudi politične stranke. Skrajno desna stranka Alternativa za Nemčijo je skušala na današnjem zasedanju v bundestagu nenapovedano izvesti minuto tišina v spomin žrtve. Potezo so ostro obsodile druge stranke, ki AfD-ju očitajo, da je skušala izkoristiti tragedijo. V AfD-ju so za nasilno dejanje okrivili kanclerko Angelo Merkel in njeno migracijsko politiko.
Številni nemški politiki so medtem pozvali, naj se smrti dekleta ne izkorišča v politične namene, in opozorili pred populizmom. Ob tem so izrazili tudi sožalje. Predsednik deželne vlade v Hessnu Volker Bouffier je tako opozoril pred populizmom, ""ki zdaj ne pomaga pri ničemer"". Vodja Zelenih Annalena Baerbock je opozorila, da si nihče ne sme prilastiti smrti dekleta, da bi ""sejal sovraštvo"".
Nekateri so opozorili na postopkovne pomanjkljivosti azilnega sistema. Vodja liberalcev (FDP) Christian Lindner se je tako spraševal, kako je mogoče, da je nekdanji prosilec za azil skupaj z družino pobegnil."
http://www.rtvslo.si/svet/afrika/po-medijskih-objavah-zn-uvedel-sankcije-proti-tihotapcem-prebeznikov-v-libiji/457397,prebežnik,786,"
					8. junij 2018 ob 07:50
					Washington - MMC RTV SLO","
K. T.
",Po medijskih objavah ZN uvedel sankcije proti tihotapcem prebežnikov v Libiji,"Proti štirim Libijcem in dvema Eritrejcema, ki so domnevno obogateli s tihotapljenjem prebežnikov iz Libije v Evropo in trgovino z belim blagom, so Združeni narodi uvedli ostre sankcije, potem ko je ameriški CNN objavil poročilo o mednarodni trgovini s sužnji.
Šesterica je obtožena vodenja kriminalnih združb, ki so tihotapile prebežnike. Eden izmed šesterice je poveljnik libijske obalne straže, ki si, tudi s pomočjo sredstev Evropske unije, prizadeva za zajezitev množice prebežnikov, ki se odpravljajo na nevarno pot proti Evropi. Poveljnik je obtožen, da je z uporabo orožja namerno potopil več čolnov s prebežniki. Drugi je obtožen dolgotrajnih povezav z Islamsko državo, razkrivajo dokumenti Združenih narodov, ki jih je dobil na vpogled CNN. Preostala četverica je obtožena prodaje prebežnikov kot spolnih sužnjev, očitajo pa jim tudi odgovornost za nekatere najbolj tragične nesreče z ladjami prebežnikov v Sredozemskem morju.
To je prvič, da so Združeni narodi na seznam posameznikov, proti katerim so uvedene sankcije, dodali tihotapce.
Med sankcijami, ki so jih uvedli Združeni narodi, je zamrznitev finančnega premoženja četverice, med drugim njihovih osebnih bančnih računov in prihodkov od njihovih mednarodnih aktivnosti, zanje pa veljajo tudi stroga pravila glede potovanj. ""Te sankcije bodo ustavile tok krvavega denarja. S tem smo jim preprečili, da bi si kupili zaščito v Libiji, kar bi lahko destabiliziralo regijo,"" so med drugim zapisali v uradu nizozemskega tožilstva.
Na čelu NizozemskaPobudo za sankcije na Odboru Združenih narodov za sankcije proti Libiji je vložila Nizozemska, podprle pa so jo Francija, Nemčija, Velika Britanija in ZDA. Predtem je potekala več mesecev trajajoča preiskava, ki so jo vodili strokovnjaki ZN-a. Rusija je maja uporabila institut tehnične zaustavitve preiskave in je zahtevala več dokazov, v četrtek pa je potem umaknila svoj ugovor. ""Večina kaznovanih oseb je mladih, stari so okoli 30 let, ki želijo zapraviti svoj denar za orožje, svoje posle, pa tudi nepremičnine in druge dobrine. Počutijo se nedotakljive,"" so zapisali v uradu nizozemskega tožilstva.
Nizozemski zunanji minister Stef Blok je povedal, da kaznovanje poveljnika libijske obalne straže ""kaže, da bomo šli kamor koli in do katere koli organizacije, da bi našli in kaznovali odgovorne, četudi je to organizacija, s katero sicer na drugem področju sodelujemo"".
""Ta zloraba je dosegla neslutene razsežnosti, te nezakonite aktivnosti pa so imele za posledico tisoče mrtvih na kopnem in morju,"" je zapisano v enem izmed dokumentov Združenih narodov. ""Ta cinični poslovni model je oboroženim skupinam omogočil, da so si nagrabile veliko bogastvo.""
Kdo so kaznovani?29-letni Libijec Abd al Rahman al Milad je poveljnik libijske obalne straže (financira jo EU), ki ima sedež v Zaviji. Strokovnjaki ZN-a mu med drugim očitajo, da je potopil več čolnov s prebežniki. Drugi na seznamu je Ahmed al Dabaši, poveljnik oborožene milice Anas al Dabaši in vodja mednarodne tihotapske celice, ki deluje v Zaviji. Njegova milica nadzoruje odhodne točke za prebežnike, taborišča, čolne in drugo, povezujejo pa jo tudi z Islamsko državo. Naslednji je Mohamed Kachlaf, libijski milijonar, obtožen prodaje žensk iz podsaharske Afrike in Maroka, neposredno naj bi bil povezan tudi z al Miladom. Na seznamu je tudi Ermias Germaj, zanj je že leta 2015 italijanska policija razpisala nalog za aretacijo, in sicer naj bi bil neposredno vpleten v nesrečo ladje 3. oktobra 2013, v kateri je blizu Lampeduse umrlo 266 ljudi. 35-letni Libijec Musab Abukvarin je obtožen vodenja mednarodne tihotapske mreže, ki naj bi samo v letu 2015 pretihotapila 45.000 ljudi. Njegov vzdevek je Doktor, velja pa za središčno osebo tihotapskih aktivnosti v Sabrati in okolici. Med drugim je obtožen, da je organiziral čoln, ki je 18. aprila 2015 potonil blizu libijske obale. Umrlo je 800 ljudi. Eritrejec Fitivi Abdelrazak je, podobno kot Abukvarin in Germaj, obtožen, da je pretihotapil več deset tisoč prebežnikov, povezujejo pa ga z najmanj dvema nesrečama čolnov s prebežniki v Sredozemskem morju, v katerih je umrlo več prebežnikov.
Tihotapljenje ljudi večmilijardna industrijaKot kažejo podatki evropskega centra za tihotapljenje migrantov (EMSC), so tihotapci leta 2015 s tihotapljenjem prebežnikov in migrantov obrnili med 4,7 in 5,7 milijarde evrov. Za leto 2016 so številke veliko nižje, za skoraj dve milijardi glede na leto prej.
Kot smo poročali v preteklih letih, je prebežniška pot iz Libije proti Evropi ena najbolj utečenih, vse več pa je tudi poročil o trgovini z belim blagom. Lani je tako močno odmevalo razkritje CNN-a o suženjskem trgu v Libiji. Dražbe, na katerih prodajajo ljudi, naj bi potekale na devetih lokacijah po državi, kot piše CNN, pa naj bi bilo dejansko teh še veliko več.
""CNN je pozornost usmeril na to grozljivo trgovino s sužnji, ki v Libiji poteka predolgo,"" je dejal nizozemski zunanji minister in pojasnil, da je Nizozemska kot (nestalna) članica Varnostnega sveta po preiskavi, ki je sledila tem medijskim objavam, predlagala uvedbo sankcij proti šesterici najzloglasnejših zločincev. ""To pomeni, da ti zločini ne bodo šli mimo nekaznovani."""
http://www.rtvslo.si/slovenija/sefic-slovenijo-izjemno-skrbi-dnevno-slabsanje-migracijske-situacije-na-zahodnem-balkanu/457372,prebežnik,787,"
					7. junij 2018 ob 19:47
					Sarajevo - MMC RTV SLO, STA","
Al. Ma.
",Šefic: Slovenijo izjemno skrbi dnevno slabšanje migracijske situacije na Zahodnem Balkanu,"Države balkanske migracijske poti so se sešle v Sarajevu in dosegle soglasje o potrebnih skupnih mehanizmih za boj proti nezakonitim migracijam in njihov nadzor.
Konference se je kot slovenski predstavnik udeležil državni sekretar na notranjem ministrstvu Boštjan Šefic. Spomnil je, da so vodje policij že poprej na Brdu na podlagi predlogov Slovenije sprejeli več konkretnih ukrepov. Med drugim tiste, ki jih morajo izvajati države same. ""To je predvsem dosledna natančna registracija vseh nezakonitih prebežnikov v državi, izmenjava informacij in preprečevanje zlorab,"" je povedal. Pa tudi ukrepe v okviru regije in v razmerju do partnerjev v Evropski uniji.
Preprečiti zlorabe azilnih sistemovV nastopu na konferenci je Šefic poudaril ključne dogovore generalnih direktorjev policij, ki naj bi prispevali k boljšemu upravljanju migracij v regiji. Med drugimi tudi predlog Slovenije za uporabo koncepta varne tretje države, ki lahko prispeva k hitrejši obravnavi prošenj in s tem skrajša azilni postopek, so sporočili z notranjega ministrstva. Kot je povedal za Slovensko tiskovno agencijo, je cilj preprečiti zlorabe azilnih sistemov.
Dogovorili so se tudi o stalni in odprti komunikaciji med policijami v regiji ter okrepljenem operativnem sodelovanju, pa tudi, da bodo države dosledno izvajale dvostranske sporazume o vračanju in okrepile vračanje zavrnjenih prosilcev za mednarodno zaščito v tretje države.
Sklepe so na današnji konferenci v Sarajevu udeleženci v razpravi soglasno podprli in jih vključili v sklepe srečanja.
Šefic je izrazil zadovoljstvo, da je Slovenija dobila podporo za ukrepe. Vse ministre, namestnike ministrov in državne sekretarje notranjih ministrstev držav udeleženk pa je pozval k zagotovitvi uresničevanja sklepov na operativni ravni.
Sekretar je na konferenci poudaril, da Slovenijo izjemno skrbi dnevno slabšanje migracijske situacije na Zahodnem Balkanu, saj se je posledično občutno povečalo tudi število prošenj za mednarodno zaščito v Sloveniji, so sporočili z MNZ-ja.
Odprtje jadranske obalne potiSlovenijo še posebej skrbi odprtje nove, t. i. jadranske obalne poti, ki vodi iz Grčije v Albanijo, Črno goro, BiH, Hrvaško in nato v Slovenijo. Dejavna, a manj, je tudi stara migracijska pot skozi Makedonijo in Srbijo ter naprej na Hrvaško in Slovenijo. ""To kaže na izjemno dobro organiziranost tihotapcev,"" je dejal.
Prav tako se uveljavljajo novi načini nezakonitih prehodov, ki postajajo tudi nevarni za življenje prebežnikov. Poudaril je, da je treba migracije ustaviti in nadzorovati pri izvoru in tem državam tudi vsestransko pomagati, saj bodo ""sicer morali z maksimalno zaostrenimi ukrepi migracije ustaviti na zunanji meji EU-ja"". Vsako zaostrovanje nadzora na schengenskih zunanjih mejah pa bo imelo vpliv na regijo, česar nikakor ne želimo, je dejal.
""Zato moramo najti skupen pristop in vzpostaviti skupne mehanizme za boj proti nezakonitim migracijam, saj drugače obstaja velika verjetnost, da bo celotna regija postala nekakšen 'hot spot' (žariščna točka), kot so vzpostavljeni v Grčiji in Italiji. To pa lahko na koncu predstavlja tudi veliko varnostno tveganje,"" je opozoril. Pozval je tudi k takojšnjemu ukrepanju držav, institucij EU-ja in agencij ter mednarodne skupnosti.
Vključitev Frontexa v učinkovitejši nadzorUdeleženci srečanja so sprejeli deklaracijo, v kateri so z varnostnega vidika poudarili predvsem potrebo po sistematični registraciji prebežnikov v vseh državah, doslednem spoštovanju dvostranskih sporazumov o ponovnem sprejemu, izmenjavi operativnih podatkov, skupnih operacijah proti tihotapcem in vključitvi Frontexa pri učinkovitejšem nadzoru meje med Grčijo in Albanijo.
Poleg tega so opozorili na humanitarni vidik migracij, še zlasti na posebno občutljivost in human odnos do prebežnikov ob spoštovanju človekovih pravic, pa tudi kulturnih, tradicionalnih, verskih in drugih posebnosti. Pri spoprijemanju z migracijami pa še posebej v BiH-u pričakujejo finančno in materialno podporo predvsem od agencij EU-ja in ZN-a, so sporočili z MNZ-ja.
Konferenca o varnostnih in humanitarnih vidikih migracij v regiji je potekala v organizaciji ministrstva BiH-a za varnost in Mednarodne organizacije za migracije (IOM). Udeležili so se je predstavniki držav regije in Slovenije, Hrvaške, Avstrije, Grčije ter Madžarske.
Šefic: Pričakujemo zavarovanje zunanjih mej EU-jaŠefic je za STA še zanikal poročanje hrvaških časopisov, da Dunaj in Ljubljana od Zagreba zahtevata, naj v okviru nadzora migracij razporedi vojsko ob meji z BiH-om. ""Slovenija ni nikoli od nobene države – niti od Hrvaške – nič zahtevala,"" saj je stvar države članice in Frontexa, da skupaj ocenijo, ali še kaj potrebuje. Že večkrat pa je upravičeno izrazila pričakovanje, da se zavarujejo zunanje meje EU-ja, je dodal. O potrebi po varovanju te meje sta danes v Sarajevu govorila tudi s hrvaško kolegico.
Vodja avstrijske kriminalistične policije Franz Lang pa je po poročanju tamkajšnjih medijev v Sarajevu potrdil, da znotraj EU-ja že skoraj tri leta razmišljajo o vzpostavitvi centrov zunaj EU-ja za prebežnike ""bliže izvoru migracij"", kjer bi jih registrirali in nastanili. Tam bi tudi počakali na odgovore na svoje prošnje za mednarodno zaščito v državah EU-ja. Dodal je, da se mu zdi, da sta bila med mogočimi državami za te centre omenjena Ukrajina in Egipt, da pa ne ve, kako daleč je predlog in katere države so zdaj v igri."
http://www.rtvslo.si/svet/evropa/turcija-zaradi-prebeglih-vojakov-prekinila-dogovor-z-grcijo-o-vracanju-prebeznikov/457366,prebežnik,211,"
					7. junij 2018 ob 17:59,zadnji poseg: 7. junij 2018 ob 18:06
					Ankara/Atene - MMC RTV SLO, Reuters, STA","
J. R.
",Turčija zaradi prebeglih vojakov prekinila dogovor z Grčijo o vračanju prebežnikov,"Zaradi nasprotovanja vrnitvi turških vojakov, ki so po neuspelem državnem udaru prebegnili v Grčijo, Turčija Atenam ne bo več dovolila vračanja zavrnjenih prosilcev za azil.
Osem turških vojakov se je po neuspelem vojaškem udaru leta 2016 zateklo v Grčijo. Grške oblasti so štiri izmed njih v ponedeljek izpustile iz pripora. Ankara je zahtevala njihovo vrnitev v Turčijo, Atene pa so zahtevo zavrnile. Njihove prošnje za azil grški pristojni organi sicer še obravnavajo.
Turški zunanji minister Mevlut Cavusoglu je sporočil, da bo Turčija zaradi tega prenehala upoštevati dogovor, po katerem lahko Grčija prebežnike, ki ne dobijo političnega azila, vrne v Turčijo. Gre sicer za del širšega dogovora z Evropsko unijo, ki pa ga bodo z izjemo Grčije še naprej spoštovali, je poudaril Cavusoglu.
V skladu z dogovorom so grške oblasti v Turčijo v zadnjih dveh letih vrnile 1.209 tujih državljanov, kažejo podatki grškega ministrstva za zaščito državljanov.
Osem prebeglih vojakovPo neuspelem državnem udaru se je iz Turčije v Grčijo zateklo osem vojakov. Grška sodišča so zavrnila turške zahteve po izročitvi in razsodila, da osmerice ne smejo izročiti Turčiji, saj tam ne bi bili deležni pravičnega sojenja, zaradi česar je Turčija obtožila Grčijo ščitenja teroristov.
Prejšnji mesec je grško vrhovno sodišče razveljavilo pritožbo grške vlade na dodelitev azila za enega izmed osmih vojakov."
http://www.rtvslo.si/slovenija/hrvaski-policisti-zajeli-skupino-prebeznikov-ki-so-mislili-da-so-ze-v-sloveniji/457310,prebežnik,173,"
					7. junij 2018 ob 12:36
					Karlovac - MMC RTV SLO, STA","
G. C.
","Hrvaški policisti zajeli skupino prebežnikov, ki so mislili, da so že v Sloveniji","Hrvaški policisti so v sredo zvečer ustavili skupino prebežnikov, ki so hodili ob državni cesti v karlovški soseski Rakovac.
Karlovški policisti so od 15 do 20 prebežnikov ustavili, potem ko so jih prebivalci obvestili o skupini ljudi, ki hodijo ob državni cesti, približno 40 kilometrov od meje med Hrvaško in BiH-om. Policija je prispela s tremi kombiji in jih odpeljala. Med njimi so bili tudi otroci, je danes poročal lokalni Radio Mrežnica na svoji spletni strani.
Ni bilo prvič, da je hrvaška policija ob državni cesti v Karlovcu ustavila prebežnike, ki so bili prepričani, da so nedaleč od hrvaško-slovenske meje ali že v Sloveniji. Tihotapci prepeljejo prebežnike od meje med Hrvaško in BiH ter jih pustijo na pol poti do slovenske meje, navaja Večernji list.
Tako je bilo tudi v sredo, ko so tihotapci pustili skupino poleg reke Korane, za katero so jim rekli, da je Kolpa. Glede na to, da so prijetja vse bolj pogosta in da policija nadzira mejo, se tihotapcem tokrat ni uspelo niti približati slovenski meji, še navaja Vjesnik."
http://www.rtvslo.si/svet/begunska-kriza/v-bih-u-le-22-mejnih-prehodov-izmed-83-ustreza-evropskim-standardom/457283,prebežnik,288,"
					7. junij 2018 ob 08:52
					Sarajevo - MMC RTV SLO, Radio Slovenija","
Boštjan Anžin
",V BiH-u le 22 mejnih prehodov izmed 83 ustreza evropskim standardom,"V Sarajevu bo regionalna konferenca članic Salzburškega foruma, namenjena reševanju migrantske krize. Udeležili se je bodo predstavniki notranjih ministrstev vseh držav ob balkanski poti od Grčije do Avstrije, iz Slovenije državni sekretar na notranjem ministrstvu Boštjan Šefic.
Število nezakonitih prehodov meje od Turčije in Bolgarije proti severu se v zadnjih mesecih spet povečuje, nova migrantska pot poteka iz Grčije prek Albanije, Črne gore, Bosne in Hercegovine proti Hrvaški, Sloveniji in Avstriji, še vedno ni popolnoma zaprta tudi tista prek Makedonije in Srbije. Spreminja se struktura prebežnikov, vse več jih prihaja iz severnoafriških držav.
Državni sekretar Boštjan Šefic se je v preteklih tednih pogosto srečeval s kolegi iz držav Zahodnega Balkana. Slovenija, ki ni zadovoljna z varovanjem zunanjim mej Unije, je pripravila tudi predloge konkretnih ukrepov, denimo registracijo vseh prebežnikov v vsaki državi.
Pritisk je zdaj največji v Bosni in Hercegovini, kamor je od začetka leta nezakonito vstopilo 5.664 ljudi, samo konec tedna okoli 350, prostora zanje ni dovolj. Kadrovsko podhranjena mejna straža pa ima na voljo enega policista za 30 kilometrov zelene meje, od 83 mejnih prehodov jih le 22 ustreza evropskim standardom. Zato ni čudno, da se ves čas odpirajo nove točke, kjer ljudje nezakonito vstopajo v državo.
""Nisem prepričan, da vse države na tej balkanski poti ravnajo iskreno, korektno in profesionalno. Vse države na tej poti so skupaj registrirale polovico manj ljudi kot samo Bosna in Hercegovina. Torej nekdo ni iskren, saj ti ljudje ne padejo k nam, od nekod pridejo,"" pravi minister za varnost Bosne in Hercegovine Dragan Mektić, ki je politike obtožil manipuliranja, strašenja pred migrantsko krizo in ob dejal, da je več kot polovica tistih, ki so prišli v državo, že našla tudi pot naprej proti Evropski uniji. Še nobenemu niso odobrili azila."
http://www.rtvslo.si/svet/afrika/smrtonosna-pot-cez-adenski-zaliv-zahtevala-46-zivljenj/457277,prebežnik,198,"
					7. junij 2018 ob 08:02
					Aden - MMC RTV SLO, Reuters","
A. P. J.
",Smrtonosna pot čez Adenski zaliv zahtevala 46 življenj,"Okoli sto etiopskih prebežnikov je skušalo po morju priti iz Somalije v Jemen, a se je prenatrpan čoln prevrnil. Pri tem je umrlo najmanj 46 ljudi, še 16 jih pogrešajo.
Čoln se je v torek odpravil na tvegano morsko pot iz pristanišča Bossasso v Somaliji. Na njem je bilo 83 moških in 17 žensk, ki so skušali po trditvah Mednarodne organizacije za migracije (IOM), ki se sklicuje na besede preživelih, v arabskih državah najti delo in začeti novo življenje. Nihče izmed ljudi na čolnu ni nosil rešilnega jopiča.
""Pot iz Somalije v Jemen prek Adenskega zaliva je smrtonosna. Vsak mesec se na to nevarno pot odpravi več kot 7.000 ljudi, lani je bilo skupno takih 100.000. Ker doma nimajo več upanja, se raje odpravijo na Arabski polotok, čeprav vedo, da obale morda nikoli ne bodo dosegli. To se mora končati,"" je opozoril predstavnik IOM-a Mohamad Abdiker.
Tudi tisti, ki pridejo v Jemen, pa nimajo zagotovljenega lepšega življenja, saj to državo že več let pretresajo spopadi med vladnimi silami in hutijevskimi uporniki. Prejšnji teden je tako IOM pomagal sto Etiopijcem, da so jih varno prepeljali v sosednji Džibuti, saj so zaradi spopadov ostali ujeti v glavnem jemenskem pristanišču Hodeida."
http://www.rtvslo.si/crna-kronika/hrvaski-policist-streljal-ob-meji-s-slovenijo-da-bi-se-ubranil-fizicnega-napada-migranta/457216,prebežnik,213,"
					6. junij 2018 ob 14:22
					Ljubljana - MMC RTV SLO, STA","
Al. Ma.
","Hrvaški policist streljal ob meji s Slovenijo, ""da bi se ubranil fizičnega napada migranta""","Hrvaški obmejni policist je na območju Prilišića streljal v tla, da bi se ubranil pred fizičnim napadom prebežnika iz Irana, je sporočila hrvaška policija.
Incident se je zgodil na območju Prilišića nedaleč maloobmejnega mejnega prehoda Žuniči pri Vinici. Hrvaški policisti so opazili četverico pri nezakonitem prestopu meje iz Hrvaške v Slovenijo. Medtem ko sta bila dva moška že v Sloveniji, so hrvaški policisti preostala dva pozvali, naj se ustavita in se uležeta na tla, so sporočili s hrvaške policije.
Prebežnika sta ukaz zavrnila, eden od njiju pa je s kolom, ki ga je imel v roki, napadel policiste. Zato je eden od policistov streljal v tla, je poročal Večernji list na svoji spletni strani.
""Prvi strel prebežnika ni odvrnil od poskusa napada, ustavil se je šele po drugem strelu,"" je izjavo načelnika karlovške policijske uprave Josipa Čelića pri mejnem prehodu Prilišće–Žuniči povzel zagrebški časnik.
Čelić je dodal, da je policist upravičeno uporabil orožje in streljal v tla, da bi prestrašil napadalca in se ubranil. Načelnik karlovške policije je presodil, da gre za izjemen dogodek, in ne za pravilo, ter dodal, da so hrvaški policisti izurjeni za vse izzive pri varovanju meje.
Kot dodaja časopis, je napadalec iranski državljan, ki je pod policijskim nadzorom. Njegovega kolega še iščejo. O incidentu poteka tudi kriminalistična preiskava."
http://www.rtvslo.si/slovenija/evropski-voditelji-se-zavzemajo-za-skupni-azilni-center-zunaj-meja-unije/457212,prebežnik,992,"
					6. junij 2018 ob 14:02,zadnji poseg: 6. junij 2018 ob 19:27
					Ankaran,Sarajevo - MMC RTV SLO, STA","
A. S., J. R.
",Evropski voditelji se zavzemajo za skupni azilni center zunaj meja Unije,"Več evropskih držav razpravlja o možnosti skupnega prebežniškega centra za zavrnjene prosilce za azil, ki bi ga postavili nekje v Evropi, a zunaj meja Evropske unije.
Med udeleženkami pogovorov so Nemčija, Nizozemska in Avstrija, je potrdil danski premier Lars Lokke Rasmussen, tudi sam zagovornik ideje, ki pa ni razkril lokacije prihodnjega centra, razen da ""ne bo preveč atraktivna"" za trgovce z ljudmi. Prve korake v povezavi s centrom gre pričakovati že letos.
Avstrija želi svoje prihajajoče predsedovanje Evropski uniji izkoristiti za poenotenje Evrope v novem pristopu do migracij in močno okrepiti varovanje zunanjih meja EU-ja, je medtem na obisku v Bruslju dejal avstrijski kancler Sebastian Kurz.
""Dobili bi zaščito, ne pa boljšega življenja v Avstriji, Nemčiji ali na Švedskem,"" se je tudi Kurz zavzel za skupni azilni center zunaj Unije. Prav tako namerava Avstrija v času predsedovanja EU-ju kadrovsko in finančno podpreto organizacijo za zaščito meja Frontex.
Predsednik Evropske komisije Jean-Claude Juncker po srečanju s Kurzem ni izrazil nasprotovanja ali dvomov o ideji. ""Menim, da je obramba pred nezakonitim priseljevanjem tako evropska kot nacionalna zadeva. Ni v moji pristojnosti, da bi ji nasprotoval,"" je dejal po srečanju, ki je sicer uradno namenjeno pregledu priprav na avstrijsko predsedovanje.
""Gradnja mostov"" z ustavljanjem čolnovAvstrijski kancler je v Bruslju poudaril, da razporejanje prebežnikov glede na sistem kvot ni več v središču vprašanja migracij. Sistem je po njegovem mnenju povzročil preveč delitev, Avstrija pa želi biti v času predsedovanja ""graditelj mostov"" v Evropi.
Kurz se je zavzel za zaustavitev prebežnikov, ki se s čolni s severa Afrike podajajo na tvegano pot prek morja, kar bi naj storili v sodelovanju z državami ob Sredozemskem morju. Pripravljenost na tovrstni ukrep je v nekaterih državah po mnenju Kurza ""ustrezna"".
Tunizijski premier Jusef Čahed je medtem brez pojasnil odpustil notranjega ministra Lotfija Brahema. Tamkajšnji mediji dogodek povezujejo z nedavnim potopom čolna s 180 prebežniki ob tunizijski obali, v katerem je umrlo 68 ljudi. Čahed je večkrat kritiziral varnostne službe, ki jim ladje ni uspelo zaustaviti, poroča Al Arabija.
Medtem je 400 Afričanov poskušalo vdreti v špansko eksklavo Ceuta na severu Afrike, poročajo španski mediji. Po navedbah policije so prebežniki poskušali preplezati dvojno šestmetrsko ograjo na meji med Marokom in Ceuto.
Španija ima na severu Afrike dve eksklavi, poleg Ceute še Melillo. V obeh krajih so prebežniki večkrat poskušali prestopiti mejo, vendar je od zadnjega množičnega poskusa prestopa minilo že več kot pol leta, decembra je ograjo poskušalo preplezati 700 prebežnikov.
Brdo pri Kranju: Šefi policij Zahodnega Balkana o migracijahŠefi policij držav Zahodnega Balkana in širše Evrope so se medtem sestali na Brdu pri Kranju, kjer so med drugim govorili tudi o migracijah. Srečanje je bilo sklicano kot nadgradnja obiskov in pogovorov, ki jih je državni sekretar ministrstva za notranje zadeve Boštjan Šefic v preteklih tednih imel s kolegi iz držav iz regije Zahodnega Balkana, Avstrije, Hrvaške in Italije.
Na podlagi teh pogovorov je Slovenija pripravila predloge več konkretnih ukrepov, ki se nanašajo tako na nacionalno raven, kot je npr. dosledna registracija vseh prebežnikov v vsaki državi, kot tudi širše v okviru regije in v razmerju do partnerjev v EU, zlasti Evropske mejne in obalne straže, so po srečanju sporočili z ministrstva za notranje zadeve.
Udeleženci so se strinjali, da razmere v eni državi neizogibno vplivajo tudi na ostale in da se je zato potrebno zavedati nujnosti medsebojnega sodelovanja. Rezultat je bil dogovor o stalni in odprti komunikaciji med policijami v regiji ter okrepljeno operativno sodelovanje, saj je izmenjava kakovostnih in pravočasnih podatkov ključna za učinkovito odzivanje na izzive, ki jih prinaša migracijska situacija.
Györkös Žnidar: ""Odprla se je nova pot""""Odprla se je nova migracijska pot,"" je o izzivih problematike migracij v Ankaranu dejala ministrica za notranje zadeve Vesna Györkös Žnidar. Hkrati je zatrdila, da ministrstvo in policija razmere uspešno obvladujeta.
Nacionalne varnostne politike in varnostni sistemi se po besedah ministrice nenehno prilagajajo novi realnosti. ""V zadnjem obdobju se Slovenija ponovno spoprijema s povečanim številom nezakonitih prehodov državne meje in posledično tudi s povečanim številom prosilcev za mednarodno zaščito,"" je povedala ob odprtju Dnevov varstvoslovja v Ankaranu, na kateri bo okoli 100 govorcev in več kot 250 strokovnjakov z različnih področij razpravljajo o vseh vidikih varnosti – od prometne do informacijske varnosti ter od naravnih nesreč do kriminala in radikalizacije.
Ministrica je poudarila, da danes ne moremo govoriti samo o notranji varnosti, temveč tudi o čezdržavni, regionalni, mednarodni in svetovni varnosti. ""Dejstvo je, da je mednarodno varnostno okolje čedalje bolj kompleksno in soodvisno, da je podvrženo novim izzivom in grožnjam,"" je dodala.
Varnostni položaj v Republiki Sloveniji je stabilen in dober, zatrjuje ministrica Györkös Žnidar, a nadaljuje, da kljub temu to še ne pomeni, da se ni treba zavedati groženj, ki prihajajo iz mednarodnega varnostnega okolja. Zunanje meje Evropske unije so namreč po njenih besedah še vedno nezadostno varovane. ""Lahko celo trdimo, da so prepustne in ne omejujejo vstopa tistim, ki ne potrebujejo zaščite ali ki ne izpolnjujejo pogojev za vstop v Evropsko unijo,"" je pojasnila.
Prakso t. i. azilnega šopinga je treba na vsak način preprečiti. Azilni sistemi se ne bi smeli uporabljati kot migracijski kanal za vstop v EU in za izogibanje policijskim postopkom, meni ministrica.
V BiH-u letos 5.600 prebežnikov, večina nadaljevala pot v EU-juV Bosno in Hercegovino še naprej prihaja vedno več prebežnikov, poseben naval pa so zaznali konec tedna, ko jih je v državo vstopilo več kot 350, je novinarjem po rednem sestanku na vladi povedal minister za varnost v BiH-u Dragan Mektić. Vsega skupaj je od začetka leta v državo prišlo 5.664 prebežnikov, ki so po Mektićevih besedah skorajda vsi policiji dejali, da želijo azil. Na koncu jih je zanj zaprosilo 437, kar dokazuje, da je njihov pravi cilj nadaljevanje poti proti Evropski uniji, je dodal.
V Sarajevu bo v četrtek na ravni ministrov potekala regionalna konferenca, namenjena reševanju migrantske krize. Kot je potrdil Mektić, prihajajo predstavniki vseh držav t. i. balkanske poti od Grčije do Avstrije, pa tudi predstavniki agencije Frontex. Iz Slovenije se bo srečanja udeležil državni sekretar na notranjem ministrstvu Boštjan Šefic."
http://www.rtvslo.si/evropska-unija/eu-kompromisa-glede-reforme-azilnega-sistema-ni-na-vidiku/457116,prebežnik,339,"
					5. junij 2018 ob 15:53
					Luksemburg - MMC RTV SLO, Radio Slovenija","
B. V.
",EU: Kompromisa glede reforme azilnega sistema ni na vidiku,"Evropski notranji ministri v Luksemburgu spet razpravljajo o reformi azilnega sistema, a zaradi razhajanj glede t. i. begunskih kvot kompromisa še ni na vidiku.
Evropska komisija je prenovo azilnega sistema predlagala že pred dvema letoma, potem ko se je leta 2015 razkrila slabost zdajšnjega dublinskega pravila, po katerem je za obravnavo azilne prošnje prebežnika oziroma prebežnice pristojna država, kjer prosilec oziroma prosilka vstopi v EU. Kot je za Radio Slovenija poročala Erika Štular, pa so razlike med članicami prevelike. Pot naprej bodo morali konec meseca spet iskati voditelji EU-ja.
Teče že 33. krog pogajanj o novi reformi dublinskega sistema, a tudi ta brez upanja na preboj, je bilo slišati napovedovati ministre.
""Evropa potrebuje kompromis, a na evropskih volitvah so zmagovale desne stranke in zato ga je danes težko najti,"" je dejala švedska ministrica Heléne Fritzon.
Salvini: Italija ne bo več begunsko taborišče EvropeNovi italijanski minister Matteo Salvini, voditelj skrajno desne Lige, v Luksemburg ni prišel, a je že predtem rohnel, da Italija ne bo več begunsko taborišče Evrope. Na drugi strani višegrajske članice (Madžarska, Poljska, Češka in Slovaška) neomajno nasprotujejo obveznemu prerazporejanju beguncev iz držav ob zunanji meji Unije v druge članice, četudi bi bilo to le v skrajnem primeru in po vnaprej določenem postopku. In pri tem niso osamljene.
""Solidarnost bi morala biti usmerjena v zmanjševanje nezakonitih migracij, nadzor zunanje meje je ena od možnosti, a ne edina. Morda bo potrebna kopernikanska revolucija na področju azila,"" napoveduje avstrijski minister Herbert Kickl.
Tudi druge države imajo vrsto pomislekov. Za Nemčijo je pomembno, da se omeji sekundarno gibanje beguncev po EU-ju.
Večina ministrov se zaveda, da si je bolje vzeti še nekaj tednov za iskanje soglasja, kot rešitev za tako občutljivo področje sprejeti s preglasovanjem. Ne nazadnje je sodelovanje nujno, poroča Erika Štular. Čeprav je skupno število nezakonitih prihodov v EU manjše kot v istem obdobju lani, razmere pa pod nadzorom, je v Sloveniji opaziti skrb zaradi povečevanja števila prebežnikov na balkanskih poteh.
V spodnjem prispevku za oddajo Tednik si oglejte razmere v begunskem taborišču Moria na grškem otoku Lezbos."
http://www.rtvslo.si/svet/afrika/v-nesreci-ladje-blizu-tunizijske-obale-umrlo-60-prebeznikov/457054,prebežnik,247,"
					5. junij 2018 ob 08:29
					Tunis - MMC RTV SLO, Reuters","
K. T.
",V nesreči ladje blizu tunizijske obale umrlo 60 prebežnikov,"Število žrtev prenatrpanega čolna s prebežniki, ki je pretekli konec tedna potonil blizu tunizijske obale, se je povišalo na 60, oblasti še vedno iščejo več deset pogrešanih.
Ladja, na kateri je bilo po navedbah tunizijskih varnostnih uradnikov 180 prebežnikov, med njimi 80 iz drugih afriških držav, je potonila v noči na nedeljo blizu otoka Kerkenna. Po besedah preživelih je kapitan, ko je prenatrpana ladja začela toniti, v strahu pred aretacijo zbežal.
""Med 60 žrtvami, ki so jih prenesli na forenzični oddelek bolnišnice Habib Bourguiba v Sfaxu, je 48 Tunizijcev in 12 tujih državljanov, katerih preverjanje identitete še poteka,"" je sporočila vodja misije Mednarodne organizacije za migracije (IOM) v Tuniziji Lorena Lando. Tunizijske oblasti, ki so v nedeljo sporočile, da so našle 48 trupel, v ponedeljek niso potrdile števila žrtev, so pa sporočile, da obalni reševalci še vedno iščejo več deset pogrešanih migrantov.
Tihotapci čedalje pogosteje uporabljajo Tunizijo za izhodiščno točko za odhod migrantov proti Evropi, potem ko je libijska obalna straža ob sodelovanju oboroženih skupin močno poostrila nadzor.
Med 1. januarjem in 30. aprilom je na italijansko obalo prišlo 1.910 tunizijskih prebežnikov, med njimi 39 žensk in 307 mladoletnikov (293 med njimi jih je bilo brez spremstva). V enakem obdobju lani jih je prišlo več kot osemkrat manj (231). Tunizija se spopada z gospodarsko krizo, tareta jo visoka brezposelnost in inflacija, kar je glavni razlog za odhod nezaposlenih državljanov proti Evropi.
Oktobra lani je v trčenju čolna s prebežniki in turško vojaško ladjo umrlo najmanj 44 ljudi."
http://www.rtvslo.si/svet/evropa/salvini-na-siciliji-napovedal-konec-begunskemu-taboriscu-evrope/456928,prebežnik,355,"
					3. junij 2018 ob 21:36
					Catania/Rim/Berlin - MMC RTV SLO, Reuters","
J. R.
","Salvini na Siciliji napovedal konec ""begunskemu taborišču Evrope""","Italijanski notranji minister Matteo Salvini je na Siciliji dejal, da otok ne bo več begunsko taborišče za vso Evropo, minister za delo Luigi Di Maio pa je napovedal spremembe gospodarske reforme.
""Dovolj je bilo tega, da je Sicilija begunsko taborišče za Evropo. Ne bom samo opazoval prihoda za prihodom. Potrebujemo centre za deportacije,"" je Salvini dejal v Catanii in dodal, da njegovi načrti o deportaciji pol milijona prebežnikov v Italiji niso ""ekstremni, temveč zdravorazumski"".
Le dva dni predtem je v mestu Pozzallo pristala ladja humanitarne organizacije s 150 rešenimi prebežniki. Salvini je dejal, da je najboljši način ""reševanja življenj tem ljudem preprečiti vkrcanje na čolne"", poroča BBC.
""Dobrih časov je konec, pripravite svojo prtljago,"" je Salvini v svojem slogu zagrozil prebežnikom, ki jih je pot v iskanju boljšega življenja prinesla v Italijo.
Prihodi v Italijo so sicer v zadnjih mesecih upadli. Letos so italijanski uradniki registrirali 13.500 novih prebežnikov. Kritiki medtem dvomijo o izvedljivosti Salvinijevega načrta.
Di Maio napoveduje reformo reformeNovi italijanski minister za delo Luigi Di Maio je predtem napovedal spremembe delavske reforme, ki jo je vpeljala predhodna administracija. Reforma iz leta 2015 je uvedla zakonodajo, v skladu s katero so velika podjetja enostavneje odpuščala delavce in dobila davčne spodbude za sklepanje dolgoročnih pogodb z delavci pod novimi pogoji, ki delavcem nudijo manj zaščite.
Nezaposlenost v Italiji je v zadnjih letih sicer padla na 11,2 odstotka, vendar je večina novih zaposlitev, predvsem med mladimi, kratkotrajnih in nestanovitnih.
""Ljudje ne samo, da nimajo nobene zaposlitvene varnosti pri sklepanju porok, nimajo niti možnosti, da bi lahko rezervirali dopust,"" je dejal Di Maio in napovedal spremembe zakonodaje, vendar ni spregovoril o podrobnostih.
Številni italijanski ekonomisti medtem opozarjajo, da Italija namesto novega zakona o delovnih razmerjih potrebuje tesnejše povezave med šolami, univerzami in podjetji za povečanje delovnih mest.
Merklova proti odpisu dolgaNova italijanska vlada je večkrat namignila, da namerava Evropsko centralno banko (ECB) zaprositi za odpis 250 milijard evrov dolga. Nemška kanclerka Angela Merkel je medtem v intervjuju za Frankfurter Sonntagszeitung izključila to možnost. ""Solidarnost med partnericami v evroobmočju ne sme voditi v Unijo delitve dolgov, temveč morajo članice pomagati drugim, da si pomagajo same,"" je dejala kanclerka."
http://www.rtvslo.si/svet/afrika/potop-colna-s-prebezniki-blizu-tunizije-46-mrtvih-67-resenih/456907,prebežnik,137,"
					3. junij 2018 ob 16:42,zadnji poseg: 3. junij 2018 ob 21:48
					Tunis - MMC RTV SLO, Reuters, STA","
J. R.
","Potop čolna s prebežniki blizu Tunizije: 46 mrtvih, 67 rešenih","Pred obalo Tunizije se je potopil čoln s prebežniki. Utonilo je najmanj 46 ljudi, 67 jim jih je uspelo rešiti s potapljajočega se čolna, je sporočilo tunizijsko obrambno ministrstvo.
Tunizijska narodna garda in mornarica sta, potem ko so okoli polnoči prejeli klic na pomoč, čoln odkrili približno 30 kilometrov od obale. V reševanju so sodelovali letala in potapljači, notranje ministrstvo pa je sporočilo, da so med rešenimi tunizijski državljani in tujci.
Po navedbah tunizijskih nevladnih organizacij se mladi Tunizijci odločajo za tvegano pot zaradi visoke brezposelnosti v državi.
Trgovci z ljudmi vse pogosteje prebežnike proti Evropi pošiljajo iz Tunizije, predvsem odkar je oborožena libijska obalna straža poostrila nadzor ob svoji obali.
Oktobra lani je v trčenju čolna s prebežniki in turško vojaško ladjo umrlo najmanj 44 ljudi. Tunizijski premier Jusef Čahed je dogodek označil za ""narodno nesrečo""."
http://www.rtvslo.si/svet/italijanski-minister-ne-priznava-druzin-z-istospolnimi-starsi/456832,prebežnik,695,"
					2. junij 2018 ob 15:03,zadnji poseg: 2. junij 2018 ob 20:05
					Bruselj - MMC RTV SLO, STA","
B. V., J. R.
",Italijanski minister ne priznava družin z istospolnimi starši,"Italijanski ministri že na prvi delovni dan javnost razburjajo z izjavami. Novi minister za družino Lorenzo Fontana je dejal, da je družina le skupina, kjer ima otrok mater in očeta.
""Ali mavrične družine obstajajo? Trenutno pravno gledano ne obstajajo,"" je Fontana odgovoril na vprašanje v pogovoru za časnik Corriere della Sera, kaj bo kot novi minister postoril za družine s starši istega spola.
Fontana nikoli ni skrival konservativnih stališč do vprašanj družine. Med cilji njegovega mandata je tako zmanjšanje števila splavov, da bi s tem ustavili padanje stopnje rodnosti v državi.
""Sem katoličan, tega ne skrivam, in zato trdim, da je družina skupina, kjer ima otrok mater in očeta,"" je član Lige dejal v intervjuju.
Novi notranji minister, podpredsednik vlade in vodja Lige Matteo Salvini je strankarskega kolega vzel v bran in dejal, da ima ""pravico do svojega mnenja"", a obenem poudaril, da ""ta vprašanja niso prioriteta in niso v koalicijskem sporazumu"".
Salvini je predtem sporočil, da si sicer želi sodelovati s svojimi ministrskimi kolegi v Evropski uniji, ne bo pa omilil svojih stališč o priseljevanju.
""Kaj pravim tistim, ki se bojijo te vlade? Smo elegantni, smejimo se in smo demokratični,"" je povedal pred današnjo vojaško parado ob italijanskem dnevu republike. Napovedal je pogovore z notranjimi ministri držav EU-ja, s katerimi želi ""sodelovati in se ne prepirati"".
Salvini želi poslati domov pol milijona prebežnikovV petek je sicer nekaj ur po prisegi nove vlade ponovil svoje predvolilno stališče, da se bo trudil domov poslati pol milijona prebežnikov v Italiji. ""Odprta vrata v Italiji za dobre ljudi in enosmerna vozovnica za tiste, ki pridejo delat zmedo in mislijo, da bo zanje poskrbljeno. Poslati jih domov bo ena izmed naših glavnih prednostnih nalog,"" je dejal Salvini po poročanju Guardiana.
Skupine za pravice istospolnih so se na izjave v povezavi z družinami odzvale z ogorčenjem. Vodja skupine Arcigay Gabriele Piazzoni je dejal, da so izjave Salvinija in Fontane takšne, kot da prihajajo iz vsaj pol stoletja starega časopisa.
Zadnja italijanska vlada je dovolila homoseksualne poroke. Istospolni pari sicer nimajo pravice do posvojitve otrok.
Merklova čestitala ContejuNemška kanclerka Angela Merkel je medtem v telefonskem pogovoru novemu premierju Giuseppeju Conteju čestitala za imenovanje in mu zaželela veliko uspeha pri izpolnjevanju zadanih nalog.
Oba politika sta, kot povzema nemška tiskovna agencija DPA, poudarila pomen nadaljnjega tesnega sodelovanja med Italijo in Nemčijo, kanclerka pa je Conteja povabila tudi na čimprejšnji obisk v Nemčijo.
Juncker pozval k spoštovanju nove vladePredsednik Evropske komisije Jean-Claude Juncker je predtem pozval k spoštovanju noovoblikovane italijanske vlade. ""Pokazati moramo spoštovanje do Italije,"" je v intervjuju za medijsko mrežo RedaktionsNetzwerk Deutschland (RND) dejal Juncker, ki je še v četrtek dejal, da bi morali Italijani več delati in biti manj koruptivni.
Glede visokega italijanskega dolga je Juncker dejal, da ""ni zagovornik dajanja lekcij"". ""To se je dogajalo v primeru Grčije, predvsem s strani nemško govorečih držav,"" je dejal.
Juncker je poudaril, da se ne smejo ponoviti napake, ki so bile storjene v odnosu do Aten, predvsem, ko je leta 2015 oblast prevzel vodja skrajno leve Sirize Aleksis Cipras. ""Dostojanstvo Grkov je bilo poteptano. To se v primeru Italije ne sme ponoviti!"" je posvaril predsednik Evropske komisije.
Svarila pred populizmomNa vprašanje, kako ustaviti val populizma v Evropi, je odgovoril, da se tradicionalne stranke, kot so krščanski demokrati, socialdemokrati in liberalci, ne smejo podati na pot populizma. ""Od evropskih politikov pričakujem, da se bodo postavili na pot populistom. V nasprotnem primeru grozi, da bo populizem uničil našo Evropo,"" je pojasnil.
Sprejemanje prebežnikov dejavnik pri dodelitvi sredstevSpregovoril je tudi o migracijah, pri čemer je dejal, da se stvari na tem področju premikajo. Tako so predlagali, da bi bila v prihodnjem večletnem proračunskem obdobju med letoma 2021 in 2027 dodelitev evropskih sredstev vezana na nova merila. Sprejemanje in vključevanje prebežnikov bo pomembnejši dejavnik. ""To ni bilo deležno splošnega odobravanja, vendar sem se pripravljen boriti za evropsko solidarnost,"" je povedal.
Politični novinec Conte krmari novo vladoV Rimu je v petek prisegla vlada, ki jo sestavljata skrajno desna Liga in Gibanje petih zvezd, vodi pa jo politični novinec, 53-letni pravnik Conte. Stranki sta se v koalicijskem dogovoru zavezali, da bosta končali varčevanje, v odnosu z Brusljem pa bosta ostrejši, predvsem kar se tiče migracij in vloge evra."
http://www.rtvslo.si/kultura/oder/sng-nova-gorica-prihaja-leto-obletnic/456778,prebežnik,1480,"
					1. junij 2018 ob 19:46
					Nova Gorica - MMC RTV SLO, Televizija Slovenija","
Mojca Dumančič, TV Slovenija
",SNG Nova Gorica: prihaja leto obletnic,"SNG Nova Gorica bo prihodnje leto počastil pol stoletja ustanovitve profesionalnega gledališča – takrat poimenovanega Primorsko dramsko gledališče, četrt stoletja vselitve v novo gledališko hišo in 15. obletnico pridobitve statusa nacionalnega gledališča, preimenovanega v Slovensko narodno gledališče Nova Gorica. Jubilejna sezona bo stkala še tesnejšo vez med igralcem in gledalcem.
""Prihajajoča sezona bo še za odtenek bolj eksperimentalna od zdajšnje, po drugi strani pa bomo težili h klasiki. Skozi vsa besedila, ki jih bomo uprizorili, bomo tkali še pristnejšo vez med igralcem in gledalcem. Kajti ta povezava je temelj gledališča! Prednost gledališča je namreč prav v tem, da se vse zgodi v trenutku, da je vez med odrom in dvorano takojšnja, česar na primer film ne omogoča. Gledališče je pripovedovanje zgodb v realnem času,"" je novo sezono uvedel umetniški vodja novogoriškega gledališča Marko Bratuš. Pripravili bodo osem predstav – štiri na velikem, štiri na malem odru. Večina izbranih besedil bo doživela prvo slovensko izvedbo. ""Jubilejna sezona 2018–2019 bo poklon vsem, ki so soustvarjali čas, to imenitno knjigo spomina, izkušnje slehernega in slehernika v novogoriškem hramu Talije, ki še naprej odseva na svoj, poseben način ..."" pa se sezone obletnic veseli direktorica SNG-ja Nova Gorica Maja Jerman Bratec.
Sezona dialoga""Nobeno umetniško delo ne more biti popolnoma sklenjeno brez ljudi, ki jim je namenjeno. Tudi najbolj hermetična in konceptualna dela predvidevajo nekoga, ki jih bo občudoval, se nanje odzval, se ob njih raznežil ali razjezil. Zato bomo v SNG-ju Nova Gorica prihodnjo sezono posebej pozorni prav na občinstvo. S starševsko skrbjo smo izbrali nove uprizoritve, katerih skupni imenovalec je, da se vsaka po svoje dotika življenj slehernega izmed nas. To bo sezona dialoga,"" je v popotnici jubilejni sezoni zapisal Marko Bratuš in poudaril tudi drugo ponudbo novogoriškega Talijinega hrama: ""Poleg novih domačih uprizoritev, ki so vsaka po svoje pisane na kožo sleherniku, smo v program vključili tudi kakovostne uprizoritve drugih gledališč. Obenem nadaljujemo program za otroke in plesne abonmaje, prav posebej pa bi želeli opozoriti še na gostujoče predstave iz tujine, ki se bodo vrstile skozi sezono in s katerimi bomo nekaj mednarodnega gledališkega duha pripeljali tudi v Novo Gorico.""
Aktualen Za narodov blagorOtvoritvena predstava sezone na velikem novogoriškem odru bo Za narodov blagor Ivana Cankarja, ki zaznamuje stoletnico Cankarjeve smrti. ""To ne bo klasična postavitev, pač pa burleska, karikirana, potencirana komedija o slovenskih lastnostih. Uprizarjamo jo v Cankarjevem in v volilnem letu. Po državnozborskih in lokalnih volitvah je naslov Za narodov blagor že kar alegoričen,"" pomenljivo napoveduje Bratuš. Režiser bo Miha Golob, ki se je skupaj z dramaturgom Krištofom Dovjakom ukvarjal s Cankarjem že v avtorskem projektu Iv@n Cankar (Poln profil) v SSG-ju Trst in ob uprizoritvi Hlapcev v našem gledališču; obe predstavi sta nastali leta 2011. Premiera bo septembra. ""Sebičnost, skorumpiranost, amorala, cinizem in brezbrižnost; ta neustavljiva, hazarderska sla, imeti več in še več na račun drugih, se zdi nepremagljivo patološka. In nečloveška. Zgroženi del naroda se tiho sprašuje, kje je košček resničnega 'blagra', ki mu po pravici pripada, ter ponižan in razžaljen potrpežljivo čaka na obljubljeno, v ustavi zagotovljeno socialno državo, ki jo v krempljih drži nevidni Imperij peščice 'blaženih psihopatov',"" so zapisali v programski knjižici. Se vam zdi, da bi to lahko prebrali tudi danes v dnevnem časopisju?!
Macbeth – tragedija povzpetniške sleVelikemu Cankarju bo sledil veliki Shakespeare. Njegova oziroma večna klasika Macbeth v novem prevodu Srečka Fišerja se osredotoči na bolestno ambicioznost posameznika in vsečloveško hrepenenje imeti več, postati več, napredovati za vsako, še tako visoko ceno. V režiji Janusza Kice bo na velikem odru Macbeth zaživel decembra letos. ""V tej tragediji je svet scela potisnjen v temačnost in zlo: igra se začne s koncem vojne in konča z novo vojno, vmes se zvrstijo zločini, ki enako kot življenja nasprotnikov zakoncev Macbeth uničujejo tudi njiju sama, saj ju vse bolj razžirajo notranje stiske, strašljivi prividi in nespečne blodnje. Toda tudi narava je predstavljena kot mračna pokrajina krvoločnih živalskih bojev, neviht in neurij, naseljena s fantastičnimi bitji, ki se nam (nemara drugače kot v času uzakonjenega lova na čarovnice) kažejo kot projekcije skritih vzgibov v zagonetnih pokrajinah človeške psihe,"" uvaja programska knjižica to klasiko. Po najhujši krvoločnosti, srhljivosti in temačnosti uprizoritve Macbetha je zagotovo najbolj znan režiser Polanski, ki je film naredil po grozljivi in okrutni smrti žene.
Baron Münchhausen – satirična komedijaRežiserka Yulia Roschina bo aprila 2019 na veliki oder postavila Komične pripovedi barona Münchhausna, ki izvirajo iz časa strogega razsvetljenstva. Po pripovedovanju resničnega vojaka in pustolovca jih je zapisal nemški pisec Rudolf Erich Raspe leta 1785, pozneje pa so doživele mnogo izdaj, priredb in prevodov. V slovenščini jih poznamo predvsem iz priredbe za otroke Gottfrieda Augusta Bürgerja in kot zbirko zgodb Lažnivi Kljukec Franceta Malavašiča iz leta 1856. Tokrat bo uprizoritev nastala po gledališki igri in filmskem scenariju ruskega avtorja Grigorija Gorina, čigar delo Kean IV. so v SNG-ju Nova Gorica že uprizorili. Avtor je ustvarjal v obdobju vladavine Brežnjeva in po njegovi predlogi je leta 1979 režiser Mark Zaharov posnel enega najuspešnejših sovjetskih filmov vseh časov. Film je prispodoba hipokrizije sovjetske družbe, odpora do vsakršnega odstopanja od sistema, do individualnosti, kaj šele fantazije, sanjaštva ali vere v obstoj nadrealnega. V času, ko smo si zaradi globalne enakosti podobni kot jajce jajcu, ko za nas domišljijo proizvajajo samo še v Hollywoodu, je baron Münchhausen več kot dobrodošla spodbuda, napovedujejo v SNG-ju Nova Gorica.
Skrivnostni primer ali kdo je ubil psaPo romanu Marka Haddona in priredbi Simona Stephensa bo s predstavo Skrivnostni primer ali kdo je ubil psa, ki nastaja v koprodukciji s koprskim gledališčem, sezono na velikem odru zaokrožil režiser Jaka Ivanc. Gre za avtistično detektivko. Petnajstletni Christopher najde umorjenega sosedovega psa. Odloči se, da bo izsledil storilca in napisal detektivko o skrivnostnem primeru. Pri raziskovanju naleti na odpor sosedov, najbolj pa mu nasprotuje njegov oče Ed. Christopher ne odneha in postopoma se mu začne razkrivati zgodba zamolčanih družinskih skrivnosti. Roman Marka Haddona Skrivnostni primer ali kdo je ubil psa (2003), ki je izpisan kot Christopherjeva prvoosebna pripoved, je bil hkrati natisnjen kot knjiga za mladino in odrasle. V letu izida je prejel več prestižnih nagrad, nagrado Whitbreada za najboljšo knjigo in najboljši roman (v kategoriji romanov za odrasle), nagrado Commonwealtha za najboljši prvenec in nagrado Guardiana za otroško književnost. Tudi pri nas se je zelo priljubil tako mladim kot odraslim bralcem. Simon Stephens je po romanu za londonski Royal National Theatre napisal odrsko priredbo; ta je napisana kot igra v igri, v njej zgodbi sledimo skozi učiteljičino branje Christopherjeve knjige.
Štiri premiere na malem odruTudi na novogoriškem malem odru se bodo v jubilejni sezoni zvrstile štiri premiere, in sicer Jean Cocteau: Človeški glas, Francesco Randazzo: Za blagor vseh ljudi, Marie Henry in Transquinquennal: Idiomatic, ter Nekaj ljudi išče srečo in crkne od smeha po romanu Sibylle Berg in v priredbi Stephana Bruckmeierja. Intimna drama Človeški glas v režiji Ajde Valcl (premiera oktobra 2018) se osredotoči na pretrgano ljubezensko zvezo, s čimer se lahko poistovetimo prav vsi, in na tisti usodni trenutek, ko nekdanja ljubimca zadnjič govorita drug z drugim po telefonu. Koprodukcijska predstava (novogoriško in koprsko gledališče) Za blagor vseh ljudi v režiji Nenni Delmestre (premiera januarja 2019) se spopade s strahom vaščanov pred nezakonitimi prebežniki in na premišljen način secira stanje današnje družbe in njenega odnosa do doma. Mednarodna koprodukcijska predstava Idiomatic (premiera februarja 2019) bo izjemno zahteven gledališkologistični projekt. Koproducenti so Transquinquennal, Théâtre de Liège in DC&J Création (Belgija), Teatrul National Marin Sorescu Craiova (Romunija), Théâtre de Choisy-le-Roi (Francija), Det Norske Teatret Oslo (Norveška), European Theatre Convention. Režiserji Marie Henry in Transquinquennal raziskujejo babilonske komunikacijske zaplete v hipotetičnem svetu, kjer ne obstaja angleščina. Četrta predstava na malem odru, Nekaj ljudi išče srečo in crkne od smeha z režiserko Evo Nino Lampič (premiera marca 2019), pa je trpka skica ujetosti človekovih strasti v vsakdanjem življenju.
Otroška ""zasukana"" SmrčuljčicaOtroška predstava jubilejne sezone pa bo ""zasukana pravljica"" Leah Wilcox Smrčuljčica v režiji Tjaše Črnigoj (premiera novembra 2018). Zgodba o Trnuljčici se v pravljični tradiciji pojavlja v številnih različicah. Najbolj znani sta pravljici bratov Grimm in Charlesa Perraulta. Leah Wilcox pa je sodobna avtorica, ki se v slikanici Smrčuljčica (Waking Beauty namesto Sleeping Beauty) s pričakovanji poigrava in jih tudi preizprašuje. Glede na najbolj znani različici marsikaj zasuka oziroma zapiše ""narobe"". Smrčuljčica se začne s kraljevičem, ki išče zmaja, da bi ga ubil: zasliši strašen zvok, ki prihaja iz gradu, in je prepričan, da je slišal zmaja. Zato se nemudoma odpravi v notranjost gradu. Toda na svoje veliko presenečenje tam najde smrčečo kraljično ...
Gledališka uprizoritev Smrčuljčica bo namenjena predšolskim otrokom in otrokom, ki obiskujejo prvo triado osnovne šole. Izhajala bo iz knjige Leah Wilcox, a se bo obenem ozirala tudi na širšo tradicijo pravljice. Z različnimi strategijami, ki jih ponuja prostor gledališča, pa se bo poigravala s pričakovanji mladih gledalcev o dejanjih kraljeviča, kraljične in vile, ki bodo nastopali v uprizoritvi. Uprizoritev bo tako zastavljala vprašanja, kako naj se vedejo dekleta in fantje, kaj se od njih pričakuje in kdo je tisti, ki določa ta pričakovanja."
http://www.rtvslo.si/slovenija/v-azilnem-domu-v-logatcu-trenutno-48-ljudi/456645,prebežnik,478,"
					31. maj 2018 ob 16:52
					Ljubljana - MMC RTV SLO","
La. Da.
",V azilnem domu v Logatcu trenutno 48 ljudi,"Iz Logatca so v preteklih dneh odpeljali vse prebežnike, ki ne spadajo v skupino ranljivih oseb, in jih premestili v Ljubljano. V izpostavi azilnega doma v Logatcu tako ostajajo le družine, pari, mladoletniki in samske ženske. In tako bo, kot zatrjujejo pristojni, tudi v prihodnje.
Na današnji dan je v Logatcu 48 prebežnikov: družin, parov, samskih žensk in mladoletnikov brez spremstva. Katarina Štrukelj z Urada za oskrbo in integracijo migrantov je pojasnila: ""Danes smo se na sestanku dogovorili, da v Logatec nameščamo samo ranljive kategorije oseb.""
Pred dvema tednoma je Televizija Slovenija poročala, da so v Logatec nastanili tudi ostale prebežnike, ker je v Ljubljani zmanjkalo prostora, a so do zdaj to uredili. Berto Menard, župan občine Logatec, je dejal, da bojazni ni: ""Stvari so v tistih mejah, kot je dogovorjeno, imamo pa srečo, da je povečano policijsko patruljiranje in skozi to pade tudi kriminaliteta na drugih področjih.""
Šole trenutno ne obiskuje nihče od otrok prebežnikov. ""Tudi drugih informacij ni, ni nekih skrbi, vprašanj, mnenj, ničesar,"" pravi Karmen Cunder, ravnateljica OŠ 8 talcev, so pa v prihodnje pripravljeni spet vzeti medse nove otroke, če bo treba. Prebežniki sicer ostanejo v Sloveniji v povprečju le od 10 do 30 dni, je za Televizijo Slovenije poročala Erika Pečnik Ladika.
Civilne iniciative pozivajo k rešitvi problemov s prebežnikiCivilne iniciative Bela krajina, Škofije in Velenje opozarjajo na problematiko ilegalnih prehodov meje, ki jih je po njihovem opozorilu vse več in odgovorne pozivajo k ukrepanju.
Maja Kocjan iz Civilne iniciative Bela krajina je bila na današnji novinarski konferenci kritična do neodzivnosti pristojnih, ki bi lahko v tem času po njenem mnenju preprečili širitev migrantske krize in tragične utopitve v reki Kolpi. Pristojni so po njenem mnenju tudi prikrivali prave informacije o številu migrantov in niso poskrbeli za ustrezne ukrepe.
Spomnila je na ocene notranjega ministrstva, da je na območju Balkana od približno 45.000 do približno 60.000 migrantov, med njimi jih po navedbah ministrstva večina želi priti vsaj do Slovenije, ki je v schengenskem območju.
Državni sekretar na notranjem ministrstvu Boštjan Šefic je za STA v sredo povedal, da Slovenija ni zadovoljna s položajem na balkanski migrantski poti in dejstvom, da prek zunanje meje EU-ja prihaja veliko migrantov. Bližnje države, Evropska komisija in agencija Frontex bodo morale narediti več, je menil. Hkrati je zagotovil, da položaj obvladujejo.
Število migrantov, ki prihajajo iz Turčije prek Grčije in potujejo proti Zahodni Evropi, se spet krepi, je povedal. A številke so daleč od tistih iz leta 2015, ko je bila migrantska kriza na vrhuncu in je na grške otoke dnevno prišlo približno 13.000 ljudi. Toliko so jih zdaj našteli v petih mesecih.
Slovenski policisti so letos do 20. maja prijeli nekaj več kot 1900 ljudi, ki so v državo skušali vstopiti na nezakonit način. Do 24. maja jih je prošnjo za mednarodno zaščito vložilo 1071. Lani jih je bilo v celem letu 1476, leta 2016 pa 1308."
http://www.rtvslo.si/svet/hrvaska-policija-s-streli-zaustavila-kombi-s-prebezniki/456628,prebežnik,268,"
					31. maj 2018 ob 15:34
					Zagreb - MMC RTV SLO, STA","
G. V.
",Hrvaška policija s streli zaustavila kombi s prebežniki,"Zadrska policija je v sredo v bližini meje z BiH-om s streli zaustavila kombi s prebežniki, pri čemer sta bila v kombiju ranjena otroka, ki pa nista v smrtni nevarnosti.
Na območju vasi Donji Srb so policisti skušali zaustaviti vozilo, ki je nezakonito prečkalo mejo z BiH-om. Najprej so policisti dvakrat skušali zaustaviti vozilo, nato so postavili zaporo in pozneje uporabili še svetlobne in zvočne signale. Ker voznik kljub temu ni ustavil vozila in je nadaljeval vožnjo proti policistom, so ti streljali.
Voznik kombija je po streljanju skočil iz vozila in pobegnil v gozd, policisti pa so v kombiju našli 29 ljudi iz različnih držav. Med njimi sta bila tudi dva otroka, ki sta bila ranjena zaradi streljanja, več pa jih je bilo poškodovanih zaradi nevarne vožnje. Med prebežniki je bilo skupno 15 otrok, vsi iz Iraka in Afganistana.
Prebežniki zaprosili za azilRanjena otroka so odpeljali v zadrsko bolnišnico, kjer je njen direktor Željko Čulina sporočil, da je zdravstveno stanje 12-letnega dečka in deklice stabilno. Deček ima strelno rano na obrazu, deklica pa na obrazu, trebuhu in desni roki. Prebežnike, ki niso bili poškodovani, so nastanili v bližnjem sprejemnem centru, kjer so že zaprosili za azil.
Policija se je v lov za voznikom kombija, ki naj bi bil državljan BiH-a, pognala s helikopterjem in psi. Francoska tiskovna agencija AFP poroča, da je imel kombi avstrijske registrske tablice.
V odzivu na incident je hrvaški premier Andrej Plenković poudaril, da policija varuje mejo pred nezakonitimi migracijami. Obžaloval je, da so bili poškodovani otroci. ""To je zelo slabo. Prepričan sem, da bo preiskava ugotovila, kako se je to zgodilo,"" je dodal."
http://www.rtvslo.si/svet/kickl-napoveduje-skupni-nacrt-za-preprecevanje-nezakonitih-prehodov-mej/456541,prebežnik,647,"
					30. maj 2018 ob 18:48
					Dunaj - MMC RTV SLO, STA","
J. R.
",Kickl napoveduje skupni načrt za preprečevanje nezakonitih prehodov mej,"Avstrijski notranji minister Herbert Kickl je sporočil, da se je s kolegi iz držav ob balkanski prebežniški poti dogovoril za skupen načrt, kako zajeziti nezakonite migracije.
Gre za ""operativni in politični načrt"", ki naj bi se začel izvajati že takoj, je dejal za avstrijsko tiskovno agencijo APA, vendar ni natančno pojasnil, kaj naj bi načrt predvideval.
Za skupni načrt se je v torkovih telefonskih pogovorih dogovoril s kolegi notranjimi ministri oz. ministricami iz Albanije, Bosne in Hercegovine, Grčije, Hrvaške, Kosova, Makedonije, Srbije in tudi s slovensko notranjo ministrico Vesno Györkös Žnidar.
S slovenskega notranjega ministrstva so sporočili, da sta se Györkös Žnidarjeva in Kickl strinjala, da se ""migracijski položaj"" na Zahodnem Balkanu v primerjavi s preteklim letom slabša in da težnje kažejo na določeno stopnjo organiziranosti nezakonitega prehajanja meje.
Poudarila sta, da je ključno varovanje zunanjih meja Evropske unije, prek katerih prebežniki prvič vstopajo na ozemlje EU-ja, pri čemer bi bilo treba uporabiti vsa sredstva, ki jih ima EU na voljo, vključno z napotitvijo mejnih policistov v okviru Evropske mejne in obalne straže (Frontex).
Györkös Žnidarjeva je avstrijskemu kolegu zagotovila, da je položaj v Sloveniji v celoti pod nadzorom, da slovenski varnostni organi polno izvajajo nadzor zunanje schengenske meje in da je bila sprejeta vrsta ukrepov za poostritev tega nadzora.
Minister Kickl se je zavzel za skupne politične dejavnosti, s katerimi bi poslali jasen signal potencialnim prebežnikom, organizatorjem nezakonitih prehodov in tudi varnostnim organom držav iz regije, da Slovenija in Avstrija ne bosta dopustili ponovitve dogodkov iz leta 2015.
Direktorji policij bodo razdelali ukrepeOperativne ukrepe naj bi sicer prihodnjo sredo na Brdu pri Kranju podrobneje razdelali generalni direktorji policij. Temelj naj bi bil civilno-vojaški akcijski načrt za nadzor balkanske poti, za katerega so se dogovorili lani na Dunaju. Nato naj bi 7. junija v Sarajevu sprejeli ""politično-strateške možnosti delovanja"". Medtem naj bi 14. in 15. junija v Bukarešti na ministrski konferenci Salzburškega foruma v to pobudo povabili še druge države iz Srednje Evrope, je za APO pojasnil Kickl.
Povedal je še, da so mu ministrski kolegi iz omenjenih balkanskih držav v telefonskih pogovorih izrazili tudi pričakovanje, da bi dejavnosti okrepila tudi Evropska unija. Kickl jim je obljubil, da se bo za to zavzel na naslednjem zasedanju notranjih in pravosodnih ministrov.
Hkrati je sicer znova opozoril, da bo Avstrija ""zaprla meje"", če bi grozila ponovitev ""migrantske krize"" iz let 2015 in 2016. Poudaril je še, da bo boj proti nezakonitim migracijam po balkanski poti in čez Sredozemsko morje ena od glavnih prioritet predsedovanja Svetu Evropske unije, ki ga bo Avstrija prevzela 1. julija, še poroča APA.
Kickl je sicer član skrajno desne stranke Svobodnjakov (FPÖ), proti kateri so uperjeni očitki, da nekateri njeni člani simpatizirajo z nacizmom, zaradi česar je stranka v preteklosti že izključila več članov. Kickl je januarja udaril tudi z izjavo, da bi morali prosilce za azil ""zbrati"" na enem mestu.
Bruselj obsoja nadzor na notranjih mejahEvropski parlament je medtem s sprejetjem prvega letnega poročila o položaju v schengenskem območju obsodil vračanje nadzora na notranjih mejah. Številne odločitve držav za to niso ne potrebne ne uravnotežene in so zatorej v nasprotju s pravili, so sklenili evropski poslanci. Poročilo je bilo potrjeno s 439 glasovi proti 157.
Schengensko območje obsega 26 držav z okoli 400 milijoni prebivalcev, ki se lahko po tem območju gibljejo brez posebnega nadzora na notranjih mejah med državami. Enako velja za gibanje blaga. Poročevalec Carlos Coelho (EPP) je opozoril, da je schengensko območje ""bistvo evropskega državljanstva"".
Zaradi prihoda prebežnikov v letih 2015 in 2016 ter tudi zaradi terorističnih napadov se je več držav odločilo za vnovično uvedbo mejnega nadzora. Ta ukrep naj bi bil sicer le začasen, a ga Francija, Avstrija, Nemčija, Danska, Švedska in Norveška vseeno kar podaljšujejo.
Tisoč kilometrov ""tehničnih ovir""Kritizirali so tudi postavljanje fizičnih ovir, tudi ograj, med članicami. Po podatkih Transnacionalnega instituta (TNI) so države za več kot 1.200 kilometrov ""začasnih tehničnih ovir"" namenile najmanj pol milijarde evrov."
http://www.rtvslo.si/slovenija/sefic-ni-ograje-ki-bi-zadrzala-100-000-ali-200-000-ljudi/456475,prebežnik,1162,"
					30. maj 2018 ob 11:44
					Ljubljana - MMC RTV SLO, STA","
G. K.
","Šefic: ""Ni ograje, ki bi zadržala 100.000 ali 200.000 ljudi""","Trenutni položaj na balkanski begunski poti je za Slovenijo nesprejemljiv, saj zunanje meje EU-ja prosto prehaja veliko prebežnikov. Balkanske države, EU in Frontex bodo morali storiti več, je opozoril Boštjan Šefic.
Število prebežnikov, ki prihajajo iz Turčije prek Grčije in potujejo proti zahodni Evropi, se spet krepi. Številke so sicer daleč od tistih iz leta 2015, ko je bila begunska kriza na vrhuncu in ko je dnevno na grške otoke prišlo tudi okoli 13.000 ljudi. Toliko so jih zdaj našteli ""šele"" v petih mesecih.
Gre tako za begunce iz Sirije kot ljudi iz severne Afrike. Ena pot je ""klasična"", od Grčije, Makedonije, prek Srbije in Hrvaške do Slovenije. Druga pot poteka iz Srbije v Republiko srbsko in zahodno Bosno in Hercegovino. Tretja pa gre iz Grčije prek Albanije, Črne gore in BiH-a na Hrvaško. Predvsem zadnja je trenutno zelo problematična in pri varovanju te meje bi več lahko naredila zlasti Evropska agencija za mejno in obalno stražo (Frontex), je v intervjuju za STA povedal sekretar na ministrstvu za notranje zadeve Boštjan Šefic.
V regiji je po ocenah slovenskega notranjega ministrstva nekje od 45.000 do največ 60.000 migrantov, večina pa jih želi priti vsaj do Slovenije, ker tako pridejo v schengensko območje. ""Približno 80 odstotkov vseh, ki so poskusili nezakonito prečkati našo mejo, prosi za mednarodno zaščito. Tudi zato, ker so, četudi prekinejo postopek in gredo v drugo državo, ta pa jih vrne, še vedno v schengenskem območju. To je zelo problematično,"" je opozoril Šefic.
Visok odstotek prišlekov sicer že pred ali kmalu po oddaji formalne prošnje za mednarodno zaščito odide. Zato po ocenah Šefica Slovenija ni ciljna država večine migrantov.
Srbska liberalizacija vizumske politike z IranomTežava je tudi v tem, da je Srbija uvedla vizumsko liberalizacijo z Iranom in nekaterimi afriškimi državami. ""To pomeni, da ti ljudje pridejo v Srbijo po povsem legalni poti, z redno letalsko linijo,"" je dejal državni sekretar. Po njegovih informacijah s konca aprila se okoli 2.000 ljudi ni vrnilo v Iran. Podobna legalna pot z letalom je tudi iz Turčije v BiH.
Na to bi se morala ustrezno odzvati tudi Evropska komisija, zlasti v pridružitvenem procesu, meni Šefic. ""Če držijo informacije, da namerava Srbija skleniti vizumsko liberalizacijo s Sirijo in nekaterimi severnoafriškimi državami, potem je to velik problem."" Tudi Albanija bi morala izvrševati tisto, k čemur se je zavezala, je poudaril.
50 prihodov v Slovenijo na danKritičen je tudi do pomanjkljivega varovanja zunanje meje EU-ja, kjer bi se morale migracije ustaviti in obravnavati. Namesto tega pa slovenska policija na meji beleži okoli 50 prihodov na dan. ""To je preveč in nas zelo moti,"" je dejal. Varovanje zunanje meje EU-ja je sicer po besedah Šefica v prvi vrsti naloga države, ki jo ima, je pa pripravljena pri tem pomagati tudi Slovenija.
Za zdaj večino tujcev, ki vstopijo v Slovenijo nezakonito, odkrijejo, ""saj niti Avstrija niti Italija ne ugotavljata ilegalnih prehodov meje"". Avstrija jih je na meji s Slovenijo ujela manj kot deset, je povedal in dodal, da tudi na Dunaju priznavajo Sloveniji dobro opravljeno delo na meji.
Visoki vladni predstavniki Avstrije sicer napovedujejo še dodatno zaostrovanje ukrepov na meji s Slovenijo in nadaljevanje nadzora. ""Seveda Avstrija pravi, da bo sprejemala ukrepe, če bi prišlo do 'preboja' meje. Tako kot jih mi, ker je meja med Hrvaško in BiH-om prepustna. Tako nam kot Avstrijcem pa je v interesu, da tok ustavimo in imamo zadevo pod nadzorom,"" je pojasnil Šefic.
Hrvaška prebežnike jemlje nazajVeč bi pri nadzoru zunanje meje EU po njegovih besedah lahko storila predvsem Hrvaška. S sodelovanjem južne sosede je sicer za zdaj zadovoljen. Zavrnjene migrante na meji korektno jemljejo nazaj, je povedal. Na meji s Hrvaško sta po njegovih besedah sicer obremenjeni predvsem območji od Ilirske Bistrice proti Kopru, in v Beli Krajini od Metlike do Vinice oz. Adlešičev. Ostalo območje je obremenjeno bistveno manj.
Ograjo mora okrepiti nadzorIzpostavil je pomen ograje na meji. ""Vsi ti ukrepi so učinkoviti in dajejo rezultate,"" je dejal in napovedal dodatno postavljanje ""začasnih tehničnih ovir"" na še nekaj točkah, zlasti na območju Kolpe, kjer je reka globoka in neugodna. Če bi bila tam ograja, potem se ljudje ne bi odločali za prečkanje in bi lahko preprečili tudi smrti, ki jih je bilo tam že nekaj, je ocenil.
Opozoril je sicer, da ograja sama brez nadzora migracij ne more ustaviti. Ob opozorilu na manko policistov je dejal, da sta na zeleni meji zelo prisotni policija in vojska. ""Imamo poostren nadzor na mejnih prehodih, ker v tovornjakih in na vlakih najdemo ilegalne migrante. Izvajamo tudi izravnalne ukrepe v notranjosti,"" je opisal. Tudi kriminalistična policija je uspešna pri razbijanju mrež tihotapcev ljudi. Enega izmed organizatorjev so na primer prijeli v noči na ponedeljek, je navedel primer.
Kakšna bo slovenska dolgoročna strategija?A dolgoročno zgolj ograja in represija nista rešitev, meni Šefic. Slovenija po njegovih besedah potrebuje izdelano strategijo. ""Eni pravijo, da lahko sprejmemo 50.000 ljudi, drugi zahtevajo, da niti enega ne. Nobeno stališče ni realno, pravih argumentov ni in nobena stran tudi ni dala jasnih odgovorov, 'kako'. Prva ne, kako 50.000 ljudi preskrbeti, jih nahraniti, integrirati, druga pa ne, kako se bomo znotraj EU-ja in mednarodne skupnosti zaprli in rekli, da nas to ne zanima,"" je opozoril.
Pri Črnomlju prijeli 13 prebežnikovPolicisti so na območju policijskih postaj (PP) Črnomelj in Brežice v torek izsledili in prijeli 13 tujih državljanov, ki so nezakonito prečkali državno mejo. Med njimi je deset sirskih državljanov, dva državljana Alžirije in državljan Maroka, so sporočili s Policijske uprave (PU) Novo mesto. Na območju Sinjega Vrha so tako prijeli dva državljana Alžirije, na območju Miličev tri državljane Sirije, na območju Preloke štiri državljane Sirije in državljana Maroka ter na območju kraja Dvorce tri državljane Sirije.
""In ni odgovora, kaj bo, ko bo neki val morda prišel do nas. Ni ograje, ki bi zadržala sto ali dvesto tisoč ljudi. Kaj je alternativa? Bomo streljali? Najbrž si tega ne želimo,"" je opozoril Šefic.
Spremenjena struktura prebežnikovSpomnil je še na bistveno spremenjeno strukturo migrantov. ""Če smo prej govorili o Sircih, ki so si nedvomno zaslužili mednarodno zaščito, pa zdaj prihajajo večinoma Alžirci, Maročani in Pakistanci,"" je naštel. Poudaril je, da je varnostni položaj v Sloveniji dober. Policija jo ""za zdaj v celoti obvladuje"" in ""ničesar ne prikriva"", je zagotovil.
""Se pa zavedamo tveganj, ki lahko poslabšajo razmere. Ljudje, ki so bodisi brez statusa bodisi poskušajo azilni sistem samo izkoristiti in jim pridobitev azila niti ni interes, so določeno tveganje,"" je opozoril.
Postopki preverjanja pravice do mednarodne zaščite so po njegovem mnenju občutno predolgi. ""Tudi tisti, ki jih je treba vrniti, imajo izjemne možnosti izogibanja državnim organom. Nekatere zadeve smo želeli zaostriti, a v parlamentu to ni bilo sprejeto,"" je spomnil in opozoril, da ""učinkovitost postopka lahko tudi preprečuje nekatere poskuse nezakonitega prečkanja meje"".
Srečanje direktorjev policijVeliko sicer pričakuje od srečanja generalnih direktorjev policij držav regije ob robu zaključne konference projekta First Line, ki jo bo prihodnji teden gostila Slovenija in na kateri bodo predlagali nekatere konkretne ukrepe. Te pa naj bi potem obravnavali notranji ministri na srečanju Salzburškega foruma 14. in 15. junija v Bukarešti."
http://www.rtvslo.si/svet/evropa/foto-video-policija-izpraznila-taborisce-priseljencev-v-parizu/456460,prebežnik,154,"
					30. maj 2018 ob 09:39
					foto: Reuters - MMC RTV SLO, STA, Reuters","
A. P. J.
",Foto/video: Policija izpraznila taborišče priseljencev v Parizu,"Francoska policija je začela prazniti veliko taborišče nezakonitih prebežnikov Millenaire na severovzhodu Pariza, v katerem naj bi živelo med 1.500 in 2.000 ljudmi.
Prebežnike bodo prepeljali v okoli 20 nastanitvenih objektov na območju francoske prestolnice, je napovedal francoski notranji minister Gerard Collomb.
Gre za taborišče na bregovih dveh rečnih kanalov na severovzhodu Pariza. Življenjske razmere v tem taborišču so slabe, na kar so človekoljubne organizacije že večkrat opozorile. Na začetku maja se je v kanalu en prebežnik celo utopil.
K izpraznitvi tega taborišča je že več tednov pozivala tudi županja Pariza Anne Hadalgo. Minister Collomb ji je prisluhnil in ta korak napovedal prejšnji teden. O nasilju ni poročil.
V Evropo je od leta 2015 prišlo približno milijon priseljencev, večinoma iz Afrike in Bližnjega vzhoda. Predsednik Emmanuel Macron je večkrat dejal, da želi biti njegova vlada do priseljencev ""poštena, a stroga"", a je francoski parlament nedavno sprejel zakon, ki je skrčil pravice za pridobitev azila."
http://www.rtvslo.si/svet/madzarska-bo-kriminalizirala-pomoc-prebeznikom/456427,prebežnik,292,"
					29. maj 2018 ob 19:52
					Budimpešta - MMC RTV SLO","
K. S.
",Madžarska bo kriminalizirala pomoč prebežnikom,"Madžarska nadaljuje svojo ostro protiprebežniško politiko - vlada Viktorja Orbana je predstavila osnutek novega zakona, ki bo kriminaliziral tiste, ki pomagajo prebežnikom pri iskanju azila v državi.
Če bo zakon v obstoječi obliki sprejet, bi za kaznivo dejanje lahko veljalo že tiskanje letakov s podatki za prosilce za azil ter pomoč prebežnikom - bodisi s hrano in osnovnimi potrebščinami bodisi s pravnimi nasveti.
Za tiste, ki bi zakon kršili, so predvidene zaporne kazni od nekaj dni do leta dni.
Madžarska bo ob tem spremenila svojo ustavo, da bi preprečila drugim državam EU-ja, da bi prosilce za azil preseljevale na Madžarsko, poroča BBC.
Orban, ki je bil prejšnji mesec še tretjič izvoljen za premierja, se že vse od začetka begunskega vala upira politiki EU-ja glede priseljevanja. Madžarska skupaj s Poljsko, Češko in Slovaško nasprotuje shemi EU-ja za premestitev 160.000 beguncev iz Sirije in Eritreje iz prenatrpanih begunskih taborišč Italije in Grčije.
Proti SorosuMadžarski parlament zdaj razpravlja o osnutku zakona, čeprav je zelo malo prebežnikov in beguncev, ki bi skušalo trenutno vstopiti v državo, predvsem zaradi ograje iz bodeče žice dvojne debeline na južni meji. Orbanova skrajno desna stranka Fidesz ima v parlamentu dvotretjinsko večino, o zakonu pa naj bi glasovali prihodnji teden.
Zakonodaja se imenuje ""Stop Soros"", kar odraža vladni odpor do ameriškega milijarderja, vlagatelja in človekoljuba Georgea Sorosa, ki ga Budimpešta obtožuje, da spodbuja muslimansko priseljevanje v Evropo.
Na Madžarskem rojeni Soros tovrstne obtožbe zavrača, za Orbana pa pravi, da se postavlja po robu evropskim vrednotam.
Leta 2015 je bila Madžarska tranzitna pot za okoli milijon prosilcev za azil, od katerih so mnogi bežali pred vojnami v Siriji, Iraku in Afganistanu. Za večino je bil končni cilj Nemčija.
Po postavitvi obmejnih ograj po balkanskih državah leta 2016 je priliv beguncev krepko upadel."
http://www.rtvslo.si/svet/val-napadov-na-prebeznike-in-antifasiste-po-grciji/456335,prebežnik,432,"
					28. maj 2018 ob 19:57
					Atene - MMC RTV SLO","
J. R.
",Val napadov na prebežnike in antifašiste po Grčiji,"Grčijo pretresa serija nasilnih napadov privržencev skrajne desnice na prebežnike in antifašiste, nedavno pa je bil tarča fizičnega napada tudi župan Soluna Janis Butaris.
V soboto je antifašistična skupina Orma sporočila, da so jih v Perami, revnem predmestju pristaniškega mesta Pirej, z železnimi palicami napadli privrženci skrajno desne stranke Zlata zora. Člani Orme so napad želeli prijaviti na policijski postaji, a je policija aretirala njihove člane, še poroča Al Džazira.
Vladajoča leva stranka Siriza je obsodila napad in zapisala, da ""za strupe fašizma in rasizma ni prostora v Perami ali kjer koli drugje"". Zlata zora je obsodbe označila za smešne, policija pa je nedosegljiva za komentar.
Štiri dni predtem so neznanci napadli dva migrantska delavca iz Pakistana, ki sta delala na odprti tržnici v predmestju Aten Agioi Anargyroi. ""Samo delala sta, ko je prišlo pet ljudi in ju preteplo,"" je dejal predsednik sindikata migrantskih delavcev Džaved Aslam.
Napad na župana Soluna19. maja je več mlajših moških napadlo 75-letnega župana drugega največjega grškega mesta Solun Janisa Butarisa, ki se je udeleževal spominske slovesnosti poboja pontskih Grkov med prvo svetovno vojno. Napadalci so župana zrušili na tla, ga obrcali in vanj metali steklenice, preden mu je uspelo pobegniti s kraja dogodka.
Policija je do zdaj glede na poročanje tamkajšnjih medijev aretirala 12 osumljencev, tri moške so po poročanju Greek Observerja tudi obsodili na pogojno večmesečno zaporno kazen.
Butaris po poročanju Euronewsa velja za enega liberalnejših županov v Grčiji. V Solunu so v času njegovega mandata postavili spomenik žrtvam holokavsta, ki so ga neznanci januarja letos porisali in nanj napisali ""Zlata zora"". Prav tako mesto ponosno oznanja, da je rojstni kraj ustanovitelja moderne Turčije Mustafe Kemala - Atatürka, župan pa je znan tudi po spravljivih izjavah glede grško-makedonskega spora o imenu Makedonije.
Župan prestolnice Aten Giorgos Kaminis je ""fašistični napad"" označil za ""neposredno grožnjo demokraciji in družbi"", poroča Guardian. Nanj je bil uperjen poskus napada maja 2013, ko ga je poskusil pretepsti poslanec Zlate zore George Germenis, ki ga je sodišče marca letos obsodilo na pogojno zaporno kazen.
Trikrat več nasilja na podlagi državljanstvaLeta 2017 se je število zločinov proti ljudem na osnovi njihovega državljanstva, etnične pripadnosti ali barve kože po policijski statistiki skorajda potrojilo.
""Spet lahko vidimo, da se položaj slabša. Naslednje leto so volitve in videti je, da skrajna desnica izkorišča položaj,"" je za Al Džaziro dejal vodja grškega foruma za begunce in afganistanski prebežnik Jonus Muhamadi.
Zlata zora je odgovorna tudi za umor grškega raperja in aktivista Pavlosa Fjsasa leta 2013. V povezavi z umorom so aretirali vidnega člana Zlate zore, zaradi domnevnega vodenja kriminalne združbe pa so sodili 69 članom stranke."
http://www.rtvslo.si/slovenija/struktura-nezakonitih-prebeznikov-v-sloveniji-se-spreminja/456308,prebežnik,572,"
					28. maj 2018 ob 16:33
					Ljubljana - MMC RTV SLO, Radio Slovenija, STA","
G. K., Robert Škrjanc, Radio Slovenija
",Struktura nezakonitih prebežnikov v Sloveniji se spreminja,"Število prebežnikov v Sloveniji se povečuje, spreminja se tudi njihova struktura. Zdaj prevladujejo Alžirci, Pakistanci, Maročani in Iračani.
Slovenska policija namreč v zadnjem času opaža precejšen porast števila nezakonitih prehodov meje, kar ima za posledico povečano število vloženih prošenj za mednarodno zaščito. V javnosti se pojavljajo različne ocene, a na notranjem ministrstvu zatrjujejo, da so balkanske migracijske poti, tudi s pomočjo sodelovanja držav na Balkanu, pod nadzorom.
Državni sekretar na notranjem ministrstvu Boštjan Šefic je pojasnil, da so že poostrili nadzor ob meji, mejnih prehodih in tudi v notranjosti države. ""Pripravili smo predloge dodatnih postavitev začasnih tehničnih ovir na meji. Tam, kjer je policija ocenila, da je to nujno potrebno,"" je izjavil.
Veliko pozornost ministrstvo posveča mednarodnemu sodelovanju z državami ob t. i. balkanski migracijski poti, z Evropsko komisijo (EK) in Frontexom (Evropska agencija za mejno in obalno stražo). ""Pomembno je, da sosednje države zelo jasno ugotavljajo, da nezakonitih prehodov iz Slovenije v Italijo in Avstrijo ni,"" je poudaril uspešnost slovenskih varnostnih organov.
Slovenija ocenjuje, da je zunanja evropska meja, ki jo varuje Hrvaška, še vedno preveč prehodna, sploh ob dejstvu, da si naša južna soseda želi vstopiti v schengensko območje. Problematični sta tudi Bosna in Hercegovina in Srbija, ki je liberalizirala vizumsko politiko z Iranom. Sloveniji v korist govori dejstvo, da Slovenija še vedno ni ciljna država.
""Približno 80 odstotkov vseh, ki izrazijo namero prošnje za mednarodno zaščito, potem prekine postopek in odide,"" je še razgrnil Šefic, ki priznava, da novo vlado čaka veliko dela. Državam na migracijski poti pa ob tem sporoča, da bo morala Slovenija v primeru neustreznega odzivanja potegniti enostranske ukrepe, ki bodo omogočili učinkovito varovanje slovenske in hkrati schengenske meje.
Pretekli konec tedna prijetih 75 tujcevPolicisti so pretekli konec tedna ob nadzoru meje na območju Bele krajine izsledili in prijeli 75 tujcev, ki so nezakonito prestopili državno mejo. Na območju Policijske uprave Koper pa so konec tedna prijeli 34 nezakonitih prebežnikov.
Metliški policisti so na območju Drašičev, Božakovega in Metlike prijeli devet tujcev, preostali pa so bili prijeti na območju Policijske postaje Črnomelj. Državljani Pakistana, Afganistana, Alžirije, Sirije, Maroka, Indije in Tunizije so zaprosili za mednarodno zaščito in so jih po končanih policijskih postopkih odpeljali v azilni dom, so sporočili s Policijske uprave Novo mesto.
S koprske policijske uprave pa so sporočili, da so v petek popoldne v Podgradu prijeli pet nezakonitih prebežnikov, od teh štiri državljane Sirije in državljana Iraka. Vsi so zaprosili za mednarodno zaščito. Tega dne ob 22. uri pa so v Dolenjah pri Jelšanah prijeli državljana Libije, ki je zaprosil za azil, nekaj čez polnoč pa državljana Turčije v Mali Bukovici, ki so ga vrnili na Hrvaško.
Policisti so v soboto zjutraj v Zabičah prijeli štiri tujce, od tega dva državljana Iraka, enega državljana Sirije in državljana Jemna. Malo pozneje pa so v Ilirski Bistrici prijeli še osem državljanov Pakistana. Vsi so zaprosili za azil.
V nedeljo dopoldne so pri Zabičah spet prijeli štiri državljane Sirije in enega državljana Libije. Vse so vrnili na Hrvaško. Ob 14. uri so na poti za Sviščake prijeli dva državljana Libije in dva državljana Sirije, ki so zaprosili za azil. Zvečer so na cesti Obrov-Golac prijeli pet državljanov Afganistana in enega državljana Pakistana. Vsi so zaprosili za mednarodno zaščito.
Policisti na Obrežju pa so preteklo noč pri pregledu tovornega vozila s srbskimi registrskimi oznakami našli štiri tujce, skrite med tovorom. Državljane Afganistana so po končanem postopku predali hrvaškim varnostnim organom, so sporočili s Policijske uprave Novo mesto."
http://www.rtvslo.si/svet/evropa/nasprotniki-afd-ja-na-ulicah-berlina-stevilcno-zasencili-njegove-podpornike/456224,prebežnik,404,"
					27. maj 2018 ob 14:38,zadnji poseg: 27. maj 2018 ob 19:30
					Berlin - MMC RTV SLO, STA","
K. T., J. R.
",Nasprotniki AfD-ja na ulicah Berlina številčno zasenčili njegove podpornike,"Na berlinskih ulicah se je na shodih po policijskih ocenah zbralo okoli pet tisoč podpornikov skrajno desne stranke Alternativa za Nemčijo (AfD) in 20.000 njihovih nasprotnikov.
Na ulicah se je zbralo okoli pet tisoč podpornikov AfD-ja, ki so v prestolnico z avtobusi prišli iz vseh delov Nemčije. Zbrali so se pred glavno železniško postajo, pohod ""Za prihodnost Nemčije"" pa sklenili pri Brandenburških vratih.
Zbrane na shodu AfD-ja sta nagovorila voditelja Alexander Gauland in Jörg Meuthen. ""Naši otroci, naša država, naša prihodnost: zato smo tukaj in smo edina stranka s tem programom,"" je podpornikom dejal Gauland. Kot poroča Deutsche Welle, je glavno strankino sporočilo usmerjeno proti nemški kanclerki Angeli Merkel, ki ji očitajo predvsem politiko odprtih vrat do prebežnikov.
Berlinski predstavnik AfD-ja je glede udeležbe dejal, da veliko ljudi zaradi morebitne stigmatizacije ne upa javno pokazati svoje podpore stranki, čeprav je ta na parlamentarnih volitvah osvojila skoraj 13 odstotkov vseh glasov. Član stranke Christian Neubauer je pripomnil, da nemška vlada zapravlja denar za prebežnike, medtem ko starejši državljani živijo v revščini.
Nasprotniki številčno zasenčili shod Na drugi strani so nasprotniki AfD-ja ločeno prijavili 13 shodov. Po policijski oceni se je zbralo 20.000 ljudi, medtem ko organizatorji navajajo kar 70.000 udeležencev.
""Ulic ne bomo prepustili AfD-ju,"" je dejala Nora Berneis iz skupine Stop sovražnosti, ki vključuje politične stranke, sindikate, študentske organizacije, zagovornike prebežnikov in civilnodružbene organizacije.
Protidemonstracije je soorganiziralo približno 100 berlinskih klubov. ""Berlinska klubska kultura je vse, kar nacisti niso,"" so dejali organizatorji. Po ulicah Berlina se je vozilo 20 tovornjakov z zvočniki, iz katerih je donela techno glasba. ""Želimo biti tako glasni, da preglasimo nacistične govore,"" je dejala aktivistka Rosa.
Poostrena varnostOblasti so močno poostrile varnost v mestu, da bi preprečile morebitne spopade med podporniki in nasprotniki skrajne desničarske stranke, mobilizirali so 2.000 policistov iz desetih nemških zveznih dežel. Tiskovni predstavnik policije Thomas Neuendorf je opozoril, da ima vsakdo pravico do zbiranja in demonstracij, vendar se mora ob tem zavedati, da imajo enako pravico tudi drugi.
CDU: AfD kot grožnja za JudeGeneralna sekretarka Krščansko-demokratične unije (CDU) Annegret Kramp-Karrenbauer je v prispevku za časopis Bild am Sonntag o AfD-ju zapisala, da predstavlja grožnjo za Jude, ki živijo v Nemčiji. ""V vseh kotičkih vaše stranke so antisemiti."" Med drugim je zapisala še, da se v preteklosti pojavu antisemitizma ni posvečalo dovolj pozornosti, kar pa bo v prihodnje treba spremeniti.
V galeriji so prve štiri fotografije s shoda stranke AfD, naslednje štiri pa s shoda nasprotnikov AfD-ja."
http://www.rtvslo.si/svet/slovenska-veleposlanica-v-izraelu-na-zagovor/455621,prebežnik,452,"
					21. maj 2018 ob 18:19,zadnji poseg: 21. maj 2018 ob 18:58
					Jeruzalem - MMC RTV SLO, STA","
J. R.
",Slovenska veleposlanica v Izraelu na zagovor,"Zaradi slovenske podpore resoluciji Združenih narodov za mednarodno preiskavo nasilja nad Palestinci na območju Gaze mora veleposlanica Barbara Sušnik na pogovore k izraelskim oblastem.
Poleg slovenske veleposlanice je Izrael na pogovor poklical tudi španskega veleposlanika, v torek pa bodo na pogovor poklicali še belgijskega. Slovenija, Španija in Belgija so bile namreč ene izmed 29 držav, ki so omenjeno resolucijo podprle.
Svet ZN-a za človekove pravice se je na zahtevo več držav v petek sešel na izrednem zasedanju zaradi nedavnega nasilja na območju Gaze, v katerem je bilo ubitih po zadnjih podatkih 61 Palestincev. Resolucijo je podprlo 29 držav članic, dve sta bili proti, 14 držav je bilo vzdržanih.
Medtem je tudi Paragvaj po ZDA in Gvatemali odprl svoje veleposlaništvo v Jeruzalemu. Predsednik južnoameriške države Horacio Cartes je na slovesnosti izjavil, da zgodovinski dan krepi vezi med Izraelom in Paragvajem. Skupaj z izraelskim premierjem Benjaminom Netanjahujem sta odkrila napis na novem diplomatskem predstavništvu Paragvaja.
Veleposlaništvo ima prostore v stolpnici na jugu Jeruzalema, v bližini veleposlaništva Gvatemale. Netanjahu je ob tem Cartesa označil za čudovitega prijatelja. Gre ""za sijajen dan za Izrael, sijajen dan za Paragvaj in naše prijateljstvo"", je dejal.
Netanjahu se je zahvalil za paragvajsko pomoč pri vključevanju Izraela v Združene narode in za gostoljubnost judovskim prebežnikom iz nacistične Nemčije pred in med drugo svetovno vojno.
Paragvaj je bil po drugi svetovni vojni tudi zatočišče za nacistične vojne zločince, poroča izraelski časnik Haaretz. Med njimi je bil tudi zloglasni zdravnik Josef Mengele, ki je zaradi svojih krutih medicinskih poskusov v koncentracijskem taborišču Auschwitz dobil vzdevek Angel smrti.
Tretja država se odmika od soglasjaParagvaj je s tem postal tretja država, ki se je oddaljila od mednarodnega soglasja, po katerem naj bi imele države veleposlaništva v Izraelu zunaj Jeruzalema, saj naj bi status tega tako za krščanstvo, judovstvo in islam svetega mesta določili v mirovnih pogajanjih med Izraelci in Palestinci.
Izrael je zahodni del mesta osvojil v vojni leta 1948, vzhodni pa vojaško okupira od leta 1967. Združeni narodi zasedbo Jeruzalema označujejo za nezakonito. Izrael vztraja, da mu pripada celotno mesto, Palestinci medtem zahtevajo Vzhodni Jeruzalem za glavno mesto neodvisne Palestine.
ZDA so veleposlaništvo iz Tel Aviva v Jeruzalem preselile 14. maja in s tem izpolnile eno izmed mednarodno najspornejših obljub predsednika Donalda Trumpa. Dva dni pozneje je ZDA sledila še Gvatemala.
Hudo nasilje po ameriški selitviPo odprtju ameriškega veleposlaništva v Jeruzalemu je na meji med Izraelom in palestinskim območjem Gaza izbruhnilo hudo nasilje. Izraelski vojaki so v njem ubili 60 Palestincev, kar je sprožilo ostre mednarodne kritike. Svet ZN-a za človekove pravice je v petek sprejel resolucijo o napotitvi neodvisne preiskovalne komisije na območje Gaze, muslimanske države pa so na izrednem vrhu v Carigradu pozvale k napotitvi mednarodnih mirovnih sil za zaščito Palestincev."
http://www.rtvslo.si/crna-kronika/med-preckanjem-kolpe-umrl-prebeznik/455571,prebežnik,177,"
					21. maj 2018 ob 11:57
					Novo mesto - MMC RTV SLO","
A. S.
",Med prečkanjem Kolpe umrl prebežnik,"Zgodaj zjutraj so policisti ob meji v bližini mostu v Rosalnicah prijeli dva tujca, ki sta nezakonito prišla v državo. Povedala sta, da so reko poskušali preplavati trije, a je enega odnesla voda. Gasilci so preiskali reko in našli utopljenca.
Na tujca so ob varovanju državne meje policisti naleteli ob 4.30 zjutraj, po zbranih informacijah so poklicali gasilce, ki so s čolna pregledali del reke Kolpe. Ob 6. uri zjutraj so na predelu, kjer je Kolpa globoka okoli 11 metrov, našli utopljenega. Identiteto in okoliščine dogodka še preiskujejo, so sporočili iz Policijske uprave Novo mesto.
Na mejnem prehodu Obrežje pa so policisti pri pregledu tovornega vozila bolgarskih registrskih oznak našli štiri tujce, ki so se skriti med tovorom skušali izogniti mejnemu nadzoru. Tri državljane Afganistana in državljana Pakistana so izročili hrvaškim varnostnim organom.
82 tujcev v azilni domV zadnjih dneh so policisti prijeli 82 tujcev, ki so nezakonito prestopili državno mejo v Beli krajini in Posavju. Državljani Pakistana, Afganistana, Alžirije, Maroka, Indije, Libije in Egipta so zaprosili za mednarodno zaščito, zato so jih odpeljali v azilni dom."
http://www.rtvslo.si/svet/s-in-j-amerika/ameriske-sanje-zamenjale-za-prostitucijo/455311,prebežnik,845,"
					20. maj 2018 ob 11:41
					Tapachula - MMC RTV SLO, Reuters","
K. S.
",Ameriške sanje zamenjale za prostitucijo,"Od jutra do večera iz zanikrnih barov v mestu Tapachula na jugu Mehike, kjer na tisoče žensk iz Srednje Amerike prodaja svoja telesa, da bi zaslužile dovolj, da bi dosanjale svoj sen - priti v ZDA, buči glasna glasba. Po ocenah aktivistov in nevladnih organizacij v barih in v rdeči četrti mesta blizu gvatemalske meje, ki je postala pravo središče trgovine z ljudmi, dela okoli 30.000 priseljencev, večinoma iz Hondurasa, Salvadorja in Gvatemale.
Med temi 30.000 je vse več žensk in otrok, ki zaradi vse slabših razmer bežijo iz Srednje Amerike, je za Reuters povedala Francesca Fontanini, predstavnica ZN-ove agencije za begunce UNHCR. Podatki UNHCR-ja kažejo, da se je število prosilcev za azil iz Srednje Amerike med letoma 2011 in 2015 povečalo kar za petkrat, in sicer na 110.000.
Število družin, večinoma iz Srednje Amerike, ustavljenih na ameriško-mehiški meji, se je leta 2016 v primerjavi z letom pred tem povečalo za 122 odstotkov. ""Večina srednjeameriških žensk pride upajoč, da bodo prečkale mejo in dosanjale svoj ameriški sen,"" je povedala Adriana Rebollo, vodja tožilskega urada za trgovino z ljudmi v zvezni državi Chiapas, kjer leži Tapachula. A te obupane ženske pri lovljenju svojih sanj na poti na sever pogosto postanejo lahka tarča. Prekupčevalci z belim blagom revne in slabo izobražene ženske zmamijo z lažnimi obljubami dobrih služb v restavracijah in hotelih. ""Prebežniki so idealne žrtve za trgovino z belim blagom in prostitucijo, ker imajo določene potrebe - potrebo po preživetju, potrebo po služenju denarja,"" je povedala Elsa Simon, aktivistka za ženske pravice. ""Prebežnica je najbolj ranljiva. Nobenih podpornih mrež nima in ne pozna svojih pravic.""
Trgovci z belim blagom, imenovani enganchadori, na potencialne žrtve, največkrat mlade prebežnice, ki potujejo same ali z otrokom, prežijo v zavetiščih za prebežnike. V zavetišču Belen so tako polepljeni letaki s fotografijo moškega in napisom ""Enganchador: S tem moškim bodite previdni."" Italijanski duhovnik zavetnik ženskFlor Maria Rigoni, italijanski duhovnik, ki je pred 20 leti ustanovil zavetišče Belen, pomaga prebežnikom in ženskam, ki so jih rešili iz prostitucijskih mrež, ki jih vodijo organizirana kriminalna združenja. Zavetišče nudi tedenske pogovore o taktikah, ki jih uporabljajo trgovci z belim blagom, da bi v svojo mrežo zvabili žrtve.
Kot je Rigoni povedal za Reuters, nekatere ženske še vseeno padejo v past. Taktika trgovcev z belim blagom je običajno taka, da se najprej spoprijateljijo s prebežnico, jo zasipajo z darili in prijaznimi besedami ter ji ponudijo pomoč pri prečkanju meje z ZDA.
Mnogi hlinijo zaljubljenost, nekateri gredo celo tako daleč, da se z žrtvijo poročijo. ""Novi fant jo pelje na večerjo, nekaj večerov z njo ravna lepo ... Do tretjega večera pa že pride ponjo avtomobil brez registrskih tablic z zatemnjenimi okni in jo ugrabi,"" razlaga Rigoni. V zadnjih šestih letih je duhovnik pomagal skoraj sto prebežnicam, večinoma Hondurčankam, prisiljenim v prostitucijo. A frustriran zaradi nesodelovanja oblasti, je Rigoni program lani končal. ""Izgubljena bitka je. Če bi sodelovala tudi država, bi program lahko izvajali, brez tega pa ne gre. Kar se tiče mehiške vlade, trgovina z belim blagom ne obstaja. Nič ne ukrenejo glede tega,"" pravi Rigoni. Delež obsodb nizek, vpletena tudi policijaMehiške oblasti sicer trdijo, da so sprejele pomembne korake za boj proti trgovini z belim blagom, vključno z zakonom iz leta 2012, ki predvideva do 40-letno zaporno kazen za kršitelje. Po besedah Rebollove so oblasti okrepile racije po celotni zvezni državi Chiapas, pri tem pa od leta 2009 zaprle več deset barov in rešile okoli 670 žrtev.
A delež obsodb ostaja nizek. Od okoli 330 ljudi, ki so bili od leta 2009 obtoženi trgovine z ljudmi, so jih obsodili le 87. ""Najtežje je dobiti izpoved žrtve in njeno priznanje, da je žrtev,"" je povedal javni tožilec Francisco de Jesus Esteban.
Lokalni aktivisti trdijo, da korupcija, vključno s policijskim sprejemanjem podkupnin in trgovino z belim blagom, še podžiga in ohranja nizko stopnjo obsodb. ""V osmih od desetih primerov je tako ali drugače vpletena policija,"" je povedal odvetnik Jose Alfredo Zunum.
Po navedbah zadnjega poročila ameriškega State Departmenta o trgovini z ljudmi v Mehiki ""uradna sokrivda ostaja resna in povečini nenaslovljena težava"". Meglena mejaVse prebežnice, ki kot prostitutke delajo v barih v Tapachuli, sicer niso žrtve trgovine z belim blagom, je pa meja med prisilnim in prostovoljnim ukvarjanjem s prostitucijo, ki je v Mehiki zakonito, pogosto meglena.
45-letna Blanca, ki je zbežala pred nasiljem tolp iz rodnega Hondurasa, pravi, da je prostitucija edini način, da lahko preživi. ""Ker nimam papirjev, ne morem delati nikjer drugje,"" je povedala mati treh otrok. ""Če ne delam, moji otroci nimajo nič za jesti, jaz pa ne morem pošiljati denarja dvoji družini v Hondurasu."" Za spolni odnos računa 25 dolarjev, od tega svoj delež vzame njena zvodnica.
Kot mnogi prebežniki se je tudi Blanca nameravala v Tapachuli ustaviti le za toliko časa, da bi zaslužila dovolj denarja za nadaljevanje poti v ZDA, a po osmih mesecih je še vedno v mestu. ""Nikoli si nisem predstavljala, da bom živela v Mehiki in se preživljala, kot se preživljam. Nekatera ostala dekleta v baru so tu že leta. Samo Bog ve, ali mi bo dejansko kdaj uspelo priti do ZDA,"" je še priznala Blanca."
http://www.rtvslo.si/svet/evropa/bih-zaradi-stevila-prebeznikov-zaprosil-za-pomoc-hrvaska-krepi-nadzor-meje/454975,prebežnik,649,"
					15. maj 2018 ob 14:01
					Sarajevo,Zagreb,Atene - MMC RTV SLO, STA","
T. J.
","BiH zaradi števila prebežnikov zaprosil za pomoč, Hrvaška krepi nadzor meje","Zaradi naraščajočega števila prebežnikov je vlada Bosne in Hercegovine zaprosila za mednarodno pomoč, medtem pa je Hrvaška okrepila nadzor meddržavne meje z BiH-om.
BiH je zaprosil za mednarodno tehnično in finančno pomoč pri preskrbi prebežnikov. Kot poudarja, v državo vsak dan pride več kot sto prebežnikov. ""Pričakujemo strokovno, tehnično, predvsem pa finančno pomoč, da prebežnikom zagotovimo bivališča, zdravstveno oskrbo in možnosti izobraževanja,"" je dejal premier BiH-a Denis Zvizdić. Napovedal je, da bo vlada začela snovati nov akcijski načrt za prebežnike. Begunska pot prek BiH-a je namreč od začetka maja vse bolj aktualna in samo od začetka leta so izsledili 3.000 ilegalnih prebežnikov, od katerih jih je okrog 400 zaprosilo za azil.
Svet Evrope pozval BiHS pismom komisarke za človekove pravice Dunje Mijatović je Svet Evrope pozval BiH, naj prebežnikom pomaga po najboljših močeh. Mijatovićeva je zaskrbljena nad dejstvom, da morajo številni prebežniki, med njimi družine z otroki, spati pod milim nebom in da primanjkuje tudi hrane. V pismu, naslovljenem na ministrico BiH-a za človekove pravice in begunce Semiho Borovac in ministra za varnost Dragana Mektića, ocenjuje, da je to posledica ""slabega sistemskega odziva"" oblasti v državi.
Mijatovićeva poudarja, da morajo prosilci za azil v BiH-u za to dobiti tudi priložnost in biti prepričani, da se bo njihov status preveril, s čimer je posredno opozorila na načrte oblasti, da bi okrepili varovanje na meji in s tem zajezili begunski tok. Opozorila je na obstoječe načrte vlade o ravnanju s prebežniki iz leta 2015, ki pa niso več ustrezni, saj so oblasti v BiH-u takrat izhajale iz dejstva, da je država le tranzitna. Položaj se je spremenil, saj Hrvaška zdaj vrača begunce v BiH in mnogi med njimi se odločijo, da bodo za azil zaprosili tam.
Hrvaška krepi nadzor na mejiHrvaškim policijskim upravam na obmejnih območjih z Bosno in Hercegovino so medtem naložili dodatno krepitev nadzora meddržavne meje, ki je dolga okoli 1.000 kilometrov. Kot poroča Jutarnji list, od Hrvaške takšen ukrep zahtevajo Slovenija, Avstrija in Nemčija. Neimenovani policijski vir pravi, da grožnja vala ni niti približno enaka kot pred dvema letoma, a je ""stanje vseeno resno"", navaja Jutarnji list. Kot dodaja, na Hrvaškem še ni prišlo do množičnih poskusov ilegalnih prihodov iz BiH-a, a meni, da prebežniki še iščejo območja, kjer bi najlažje vstopili v državo zunaj mejnih prehodov.
Hrvaški mediji so namreč v zadnjem času poročali, da obstaja nova ""južna balkanska migrantska pot"", ki vodi iz Grčije prek Albanije, Črne gore in BiH-a na Hrvaško, medtem ko je pot čez Makedonijo in Srbijo ""praktično zaprta"". Največji begunski pritisk na Hrvaško v zadnjem času prihaja s severozahoda BiH-a, z območja Cazina in Velike Kladuše, od koder poskušajo čez Karlovško županijo priti do Slovenije. Časopis se sklicuje na izjave slovenske policije, da je trenutno v Grčiji in Albaniji od 50.000 do 60.000 ljudi, za katere je edini cilj vstop v Evropsko unijo. Dodaja, da bi se Hrvaška lahko kmalu spopadala z dodatnimi težavami, potem ko je Avstrija sprejela nov zakon o tujcih in bo v skladu z dublinsko uredbo na Hrvaško vrnila vse prebežnike, ki so v EU vstopili prek nje, niso pa bili registrirani.
Grčija izpraznila neuradna begunska taboriščaGrška policija je medtem izvedla obsežno operacijo, s katero je iskala prebežnike, ki so se nezakonito naselili v Patrasu. V akciji na severu Peloponeza je sodelovalo okoli 300 policistov, oblasti pa so pridržale več kot 600 prebežnikov. Zdaj jih nameravajo preseliti v uradna begunska taborišča po državi. Policija je prečesala zapuščene objekte v okolici pristanišča v mestu Patras, ki leži na vzhodnem delu Korintskega zaliva in prebežnikom služi kot postojanka na nadaljnji poti v Evropo. Pribežniki, med katerimi je največ moških iz Afganistana in Pakistana, se tu namreč pogosto zadržujejo, ko čakajo na trajekt, s katerim želijo prek Jadranskega morja doseči italijanska mesta, kot so Bari, Ancona, Trst in Brindisi. Na trajekte se najpogosteje vkrcajo skriti v tovornjake. Razmere so se v divjih begunskih taboriščih v okolici omenjenega pristanišča pred kratkim zaostrile."
http://www.rtvslo.si/svet/evropa/soroseva-fundacija-zaradi-orbanove-politike-zapusca-madzarsko/454961,prebežnik,333,"
					15. maj 2018 ob 11:49
					Budimpešta - MMC RTV SLO","
T. J.
",Soroseva fundacija zaradi Orbanove politike zapušča Madžarsko,"Represivna politika vlade premierja Viktorja Orbana je razlog, da se fundacija ameriško-madžarskega milijarderja in vlagatelja Georgea Sorosa iz Madžarske seli v Berlin.
V New Yorku so iz fundacije sporočili, zakaj zapuščajo Madžarsko, hkrati pa so dodali, da bodo še naprej podpirali madžarske nevladne organizacije. ""Zaradi samovoljnega vmešavanja politike ne moremo zagotavljati varnosti svojega dela in sodelavcev na Madžarskem,"" je dejal predsednik Sorosevega OSF-a (Open Society Foundation) Patrick Gaspard.
OSP Madžarski očita zatiranje civilne družbe Pristavil je, da je odločitev neposredno povezana z načrti madžarske desno-konservativne vlade o sprejetju svežnja zakonov, znanega pod oznako Stop-Soros, katerega cilj je prepoved delovanja nevladnih organizacij, ki skrbijo za begunce in migrante. Madžarski očita, da ""na za Evropsko unijo neprimeren način"" ne le narobe predstavlja delo fundacije, ampak tudi da ""zatira civilno družbo zato, da pridobi nove politične točke"". Gaspard ugotavlja, da je sveženj zakonodaje Stop-Soros le zadnji korak v tej smeri.
""Madžarska vlada je v preteklih letih porabila več kot 100 milijonov evrov javnih sredstev, da bi širila laži o fundaciji,"" so zapisali pri fundaciji in dodali, da v ta sklop sodijo tudi plakati, ki spominjajo na protijudovsko propagando v drugi svetovni vojni, in izvedba anket, v katerih so napadali ustanovitelja OSF-a Sorosa. Umik fundacije iz Madžarske bo velik udarec za okrog sto sodelavcev OSF-a v Budimpešti, saj je 60 odstotkov zaposlenih Madžarov, mnogi med njimi pa v fundaciji delajo že več kot desetletje.
Orban štipendist te fundacije Soros, rojen Madžar, ki je preživel grozote holokavsta, je svojo prvo fundacijo ustanovil leta 1984, da bi z njo podprl demokratične procese v Evropi. Mediji vedno znova opozarjajo tudi, da je bil zdajšnji madžarski premier in nekdanji disident štipendist omenjene fundacije. Zdaj Orban obtožuje Sorosa, da namerava spremeniti družbeno strukturo Evrope s podporo množičnemu prihodu prebežnikov in s tem opravičuje pripravo nove zakonodaje. Po drugi strani pa naj bi bila Soroseva organizacija tarča kritike madžarske vlade tudi zato, ker naj bi s podporo civilni družbi v številnih državah, tudi v Srbiji, Gruziji in Ukrajini, pomagala pri rušenju avtoritativnih vlad."
http://www.rtvslo.si/svet/bliznji-vzhod/obljubljena-dezela-sovrazna-dezela-70-let-izraela/454598,prebežnik,2257,"
					13. maj 2018 ob 06:22
					Ljubljana - MMC RTV SLO","
A. P. J.
","Obljubljena dežela, sovražna dežela – 70 let Izraela","""Izrael postaja svetovna sila, njegova svetloba bo premagala temo sovražnikov. Čez 70 let bomo še močnejši, saj je to, kar smo storili do zdaj, le začetek."" To so bile besede Benjamina Netanjahuja ob slovesnostih ob 70. obletnici ustanovitve Izraela.
Država Izrael je nastala 14. maja leta 1948 ali po judovskem koledarju 5. ijarja (lyar) 5708. Zaradi razlik med judovskim in gregorijanskim koledarjem so v Izraelu obletnico ustanovitve s prireditvami, ognjemetom, zabavami, predstavitvijo izraelskih dosežkov in podelitvijo najvišjih državnih odlikovanj zaznamovali že med 18. in 25. aprilom, ta konec tedna pa bodo potekale nove slovesnosti.
Najbolj odmevno bo zagotovo odprtje ameriškega veleposlaništva v Jeruzalemu. Spomnimo: ameriški predsednik Donald Trump je decembra lani priznal Jeruzalem kot prestolnico Izraela in napovedal selitev veleposlaništva v to mesto, s čimer je odstopil od dolgoletnega mednarodnega dogovora, da je treba status Jeruzalema določiti v okviru mirovnega dogovora o dveh državah med Izraelci in Palestinci. Izrael je odločitev označil za zgodovinsko, Palestinci in večji del mednarodne skupnosti pa so jo obsodili. Usmerjevalne table za novo ameriško veleposlaništvo, napisane v hebrejščini, arabščini in angleščini, so postavili v začetku maja. Veleposlaništvo bo za zdaj nameščeno v zgradbi dosedanjega konzulata, ameriško zunanje ministrstvo pa v prihodnje načrtuje postavitev nove zgradbe. Trumpa v Jeruzalem sicer ne bo.
Zavrtimo čas nazaj in se spomnimo, kako je Izrael sploh nastal. Sionizem, gibanje, ki je imelo za cilj združitev Judov v Palestini, se je prvič javno politično izrazilo v pamfletu ""Judovska država"" leta 1896, ki ga je napisal novinar in pisatelj Theodor Herzl. Leto dni kasneje je v Baslu v Švici potekal prvi sionistični kongres, kjer so se udeleženci obvezali, da si bodo prizadevali za ustanovitev doma za Jude na ozemlju Palestine. Judje so se takrat že priseljevali na to območje, njihovo število je zaradi antisemitizma in pogroma v Evropi hitro rastlo – leta 1882 jih je bilo 24.000, leta 1895 pa že 47.000. Leta 1917 je Velika Britanija objavila Balfourjevo deklaracijo, v kateri je pozvala k ""oblikovanju doma za Jude v Palestini"". Novembra leta 1947 so Združeni narodi sprejeli načrt za razdelitev Palestine na dve državi, judovsko in arabsko, sveto mesto Jeruzalem pa bi bilo pod mednarodnim nadzorom. Ta načrt so arabski voditelji zavrnili.
Razglasitev nekaj ur po koncu britanskega mandata nad PalestinoNekaj mesecev kasneje so bili judovski voditelji povabljeni na srečanje v muzej v Tel Avivu, piše AFP. Tam, natančneje 14. maja 1948, je bodoči prvi izraelski premier David Ben Gurion pred 200-glavim občinstvom presenetljivo razglasil ustanovitev države Izrael. Deklaracijo je prebral le nekaj ur po izteku britanskega mandata nad Palestino. ""Naši ljudje niso izgubili vere, da bodo v letih, ko so živeli razpršeno, našli svojo zemljo. Upali so in molili, da bodo znova lahko uživali v politični svobodi,"" je dejal Ben Gurion. Ustanovitev Izraela je temeljila na odločitvi Združenih narodov iz leta 1947 o delitvi Palestine na dve državi: judovsko in arabsko.
Izraelski diplomat Michael Shiloh je bil takrat, ko je Ben Gurion razglasil neodvisno judovsko državo, star 14 let. V pogovoru za portal Bloomberg se spominja evforije in vzhičenosti, ki je prevevala Jude ob tistem dogodku: ""Državo smo dobili le tri leta po koncu holokavsta. Koncentracijsko taborišče Auschwitz je delovalo še aprila leta 1945. Spominjam se skupinske navdušenosti nad tem, da nam je uspelo, da smo znova varni in da imamo svojo državo.""
Kontroverzna ideja, da je Judom to zemljo podaril Bog, ima biblijske korenine, holokavst pa je še prispeval k takratnemu mišljenju, da je pravično Judom dati svojo državo. Za Jude, žrtve holokavsta, je Izrael po koncu druge svetovne vojne pomenil možnost preživetja. Od devetih milijonov Judov, ki so v Evropi živeli pred drugo svetovno vojno, so jih šest milijonov umorili nacisti. V prvih letih po ustanovitvi Izraela je v tej državi svojo novo domovino našlo okoli 600.000 preživelih žrtev holokavsta. Do konca 50. let preteklega stoletja se je njihovo število povzpelo na 800.000, kar je bila takrat približno polovica judovskega prebivalstva. Po razpadu Sovjetske zveze je v 90. letih minulega stoletja Izrael doživel drugi veliki val priseljevanja.
Kar je za Jude srečen dan, je za Palestince katastrofaA ni vse samo lepo, daleč od tega. Medtem ko Izraelci 14. maja praznujejo dan neodvisnosti, pa je za Palestince dan, ko je nastala izraelska država, to, čemur sami pravijo nakba (katastrofa). Palestinci svoj dan katastrofe oznamujejo 15. maja, dan po razglasitvi izraelske države. Zaradi razlik v koledarjih ta dan sovpade z judovskim koledarjem samo vsakih 19 let.
Na dan katastrofe se Palestinci namreč spominjajo izgona in bega okoli 750.000 Palestincev, ki so bili prisiljeni zapustiti svoje domove po koncu prve arabsko-izraelske vojne leta 1948. Zatekli so se na Zahodni breg, v Gazo ter sosednje države. Še danes so v bližnjih državah, kot je Libanon, potisnjeni na rob družbe in so skorajda brez možnosti za integracijo. Skupaj s potomci se je število beguncev po navedbah Agencije Združenih narodov za pomoč palestinskim beguncem (UNRWA) do danes povzpelo na pet milijonov, piše STA. Danes v Izraelu živi le manjši del Palestincev. Rojstvo države Izrael je bilo tako tudi začetek izraelsko-palestinskega konflikta, ki kljub mnogim poskusom tudi 70 let kasneje ostaja nerazrešen. Palestinci opozarjajo na pravico do vrnitve svojih ljudi, ki so v času ustanovitve Izraela morali zbežati iz države, na desetletje dolgo zaporo Gaze in na že več kot 50 let trajajočo vojaško okupacijo palestinskih ozemelj.
Dan po razglasitvi neodvisnosti že spopadiLe dobrih deset minut po razglasitvi države Izrael leta 1948 je sledilo prvo priznanje. Izrael so kot državo uradno priznale ZDA, sledili pa so Iran, Gvatemala, Islandija, Nikaragva, Romunija in Urugvaj. Takratna Sovjetska zveza je Izrael priznala 17. maja 1948. Sledile so ji Poljska, takratni Češkoslovaška in Jugoslavija, Irska in Južnoafriška republika.
Že dan po razglasitvi, 15. maja, so Egipt, Jordanija, Libanon, Sirija in Irak napadli novonastalo državo. ""Vojna za neodvisnost"" se je končala januarja naslednje leto s premirjem – in s porazom arabskih držav. Izrael pa je utrdil samostojnost in svoje ozemlje povečal skoraj za 50 odstotkov v primerjavi z načrtom o delitvi – s 14.000 kvadratnih kilometrov, kot so jih predvideli ZN, na 21.000.
Leta 1967 Izrael zasedel Jeruzalem, območje Gaze, Golansko planoto in Sinajski polotokDaljnosežne posledice je med drugim imela šestdnevna vojna leta 1967 med Izraelom na eni ter Egiptom, Jordanijo in Sirijo na drugi strani. Izrael je takrat presenetil sosede in zasedel celoten Jeruzalem, območje Gaze, Golansko planoto in Sinajski polotok. Posledice te vojne je v svetovni politiki čutiti še danes, saj je zmaga pripeljala k okupaciji ozemelj, s tem pa je izbruhnilo še več nesoglasij in spopadov. Tako Palestinci kot večji del svetovne skupnosti zahtevajo umik Izraela v okvir meja pred letom 1967 in rešitev bližnjevzhodnega konflikta z ustanovitvijo dveh držav – Izraela in Palestine, a so bližnjevzhodna mirovna pogajanja že dlje časa v slepi ulici. Status Jeruzalema, ki ima zaradi svojih svetih krajev poseben pomen tako za muslimane kot kristjane in Jude, je že dlje časa ena ključnih točk zastalih bližnjevzhodnih mirovnih pogovorov.
Izrael še naprej vodi tudi sporno politiko gradnje judovskih naselij na zasedenih palestinskih ozemljih, zato palestinske oblasti Izrael ves čas obtožujejo, da želi palestinsko državo, če/ko bo do nje prišlo, narediti nevzdržno za življenje. Zaradi gradnje in širitve naselij se je Izrael znašel tudi pod plazom kritik mednarodne skupnosti, a to grajo kratko malo ignorira. Trdi, da da so nove naselbine zakonite in nujno potrebne za zagotovitev varnosti.
Odstop Golde Meir po jomkipurski vojniLeta 1973 je sledila nova vojna, ki je poznana pod različnimi imeni – jomkipurska, ramazanska, arabsko-izraelska oziroma oktobrska vojna. Koalicija arabskih držav pod vodstvom Egipta in Sirije je 6. oktobra napadla Sinaj in Golansko planoto, torej območja, ki so bila pod nadzorom Izraela od njegove okupacije v šestdnevni vojni leta 1967. Vojna se je začela z nepričakovanim napadom na položaje izraelske vojske prav na jom kipur, ki velja za najsvetejši dan v judaizmu, tistega leta pa se je prekril tudi z muslimanskim svetim mesecem ramazanom.
Egiptovska vojska je uspešno prečkala Sueški prekop, a po treh dneh je izraelska vojska njihovo ofenzivo ustavila. Prav tako je uspela ustaviti sirske napade na Golanski planoti, še več, sprožila je protiofenzivo, s katero je vstopila globoko na sirsko ozemlje. 25. oktobra so strani podpisale premirje. Po sporazumu v Camp Davidu leta 1978 je Sinajski polotok znova pripadel Egiptu. Štiri mesece po koncu vojne so se v Izraelu začeli protivladni protesti, ki so aprila leta 1974 pripeljali do odstopa izraelske premierke Golde Meir. Meirjeva, četrta premierka Izraela in prva ženska na tem položaju, je bila na tem položaju pet let, prijel pa se je je vzdevek ""železna lady izraelske politike"".
Pod pokroviteljstvom Clintoma mirovni sporazum v OsluPozimi leta 1987 so se zaradi izraelske okupacije začeli veliki protesti Palestincev. Nemiri so se iz Gaze razširili v Vzhodni Jeruzalem in na Zahodni breg, kar imenujemo prva intifada – upor Palestincev. Nemiri so leta 1993 pripeljali do sporazuma v Oslu, ki je bil prvi dogovor med izraelsko vlado in Palestinsko osvobodilno organizacijo (PLO), predstavniškim telesom Palestincev. S posredništvom takratnega ameriškega predsednika Billa Clintona sta za isto mizo sedla izraelski premier Jicak Rabin in vodja PLO-ja Jaser Arafat, ki sta v sporazumu medsebojno priznala Izrael oziroma PLO. Upanje za končno rešitev sporov je bilo takrat veliko, a se je podrlo kot hišica iz kart dve leti kasneje, natančneje, 4. novembra leta 1995, ko je skrajnodesničarski judovski fanatik izvedel atentat na Rabina, ko je ta zapuščal mirovni shod v Tel Avivu.
V času nasilja in spopadov druge intifade leta 2002 je Izrael začel gradnjo 107 kilometrov dolgega zidu, ki je skupek žičnate ograje z ostrimi rezili, betonskega zidu in stražnih stolpov, ki ves čas nadzorujejo dogajanje na obeh straneh meje – na izraelskem ozemlju in na palestinskih območjih na Zahodnem bregu. Zid je omejil nasilje, nikakor pa ni rešil političnih bitk. Poleg tega se zid skozi leta daljša in daljša – Izrael napoveduje, da bo njegova končna dolžina 700 kilometrov.
""Močni, enotni, razviti, vojaško opremljeni, a ...""""Dan neodvisnosti Izraela je zame kot vsak drug dan – stalni opomnik na to, česa nimam in kar bi lahko imel,"" je okroglo obletnico Izraela za Deutsche Welle komentiral 28-letni Palestinec Ahmed, ki si želi z dekletom oditi v Nemčijo, čemur pa starši nasprotujejo: ""Ne le zato, ker bi bili ločeni, ampak tudi zato, ker starša nočeta, da Palestinci to zemljo prepuščamo Judom.""
Po drugi strani Izraelci ne skrivajo veselja nad jubilejem: ""Imamo veliko razlogov za zadovoljstvo. Smo močni, enotni, naša visokotehnološka industrija cveti, vojska pa je izredno močna. Uspelo nam je kljub vsem nasprotovanjem ... in kdor ima težave z nami, je vabljen, naj nas izzove,"" je dejala učiteljica Miri Hajbi. Njene misli je z drugimi besedami na slovesnostih povedal tudi izraelski premier Netanjahu, ki je napovedal, da se bo moč Izraela v prihodnjih letih in desetletjih le še krepila.
A tudi med Izraelci je veliko takih, ki opozarjajo, naj se država in njeno vodstvo ne trka preveč po prsih in nima tako visokoletečih ciljev. ""Če ne bomo našli načina, da si to zemljo delimo s Palestinci, ne le da ne bomo postali močnejši, sploh nas več ne bo! Mi praznujemo dan neodvisnosti, oni imajo ta dan za katastrofo. Moramo se truditi razumeti to kompleksnost odnosov,"" je dejal 32-letni socialni delavec Niv Daga.
Najhujši sovražnik Izraela danes – sam Izrael?70. obletnica države je primeren čas tudi za premislek o tem, kam država in njeni prebivalci gredo in kakšni so njihovi cilji v prihodnosti. Ob tem nekateri pomembni člani izraelske družbe opozarjajo, da ima Izrael po 70 letih, ko je uspel razviti visokotehnološko gospodarstvo, odlično izurjeno in opremljeno vojsko ter se ograditi od sosedov, novega sovražnika – samega sebe. Po poročanju portala The Economist se v Izraelu namreč odvija boj med dvema strujama – tisto, ki želi Izrael utemeljiti na judovskih verskih vrednotah, in tisto, ki opozarja, da bi s tem ogrozili prihodnost države.
Desničarska vlada premierja Benjamina Netanjahuja je namreč v zadnjem času predstavila več zakonov, s katerimi želi utrditi izraelsko judovsko identiteto. Tako so parlamentu v sprejetje predlagali zakon, ki Izrael definira kot nacionalno državo Judov, v kateri je uradni jezik hebrejski, ""združeni Jeruzalem"" pa je njena prestolnica. Ob tem je kulturno ministrstvo nehalo financirati ustanove, ki jih dojema kot ""nelojalne"" Izraelu, vladi pa je uspelo tudi omejiti moč vrhovnega sodišča, saj so jo razjezile nekatere nedavne razsodbe, kot je odločitev, da morajo Izraelci izprazniti naselbine na zasedenem Zahodnem bregu in ustaviti načrt o izgonu afriških prebežnikov. Nasprotniki te politike opozarjajo, da gre za populistične poteze, ki vodijo k manj demokratični družbi, v odnosu do Palestincev pa celo k apartheidu.
""Vse več Izraelcev ima občutek, da morajo izbirati med 'judovskim' in 'demokratičnim',"" je dejal profesor na univerzi Bar Ilan, Yedidia Stern, in dejal, da so prvih 40 let obstoja Izraela v državi prevladovali sekularni Judje evropskega izvora, pri katerih so prevladovale socialne demokratične vrednote. Nato pa so prevladale druge skupine, kot so Judje, ki so se preselili iz arabskih držav, verski nacionalisti in ultraortodoksni Judje. Politično dejavnejši so postali tudi arabski Judje, ki predstavljajo okoli 17,5 odstotka izmed dobrih osem milijonov prebivalcev Izraela, in simpatizirajo s Palestinci.
V središču razprav pa ostaja izraelsko-palestinski konflikt. Vse več desničarskih politikov odkrito nasprotuje rešitvi dveh držav in javno govorijo o priključitvi večine Zahodnega brega, zato z drugače misleče strani družbe prihajajo opozorila, da bi to lahko vodilo k rasnemu razlikovanju, saj v tem primeru Palestinci ne bi imeli enakih pravic kot Judje.
""Izrael je bil ustanovljen zato, da bi Judje, ki se do takrat nikjer po svetu niso počutili zaželene, končno dobili svoj dom. A danes, 70 let kasneje, je Izrael postal trdnjava, ni pa še postal dom,"" je dogajanje nedavno komentiral eden najbolj znanih izraelskih pisateljev David Grossman in dodal, da se je skozi leta okupacije v Izraelu že pojavila ""apartheidska resničnost""."
http://www.rtvslo.si/crna-kronika/zadeva-kobra-za-sedem-obsojenih-skupaj-31-let-in-stiri-mesece-zapora/454639,prebežnik,572,"
					11. maj 2018 ob 16:59,zadnji poseg: 11. maj 2018 ob 19:14
					Koper - MMC RTV SLO, STA","
G. K.
",Zadeva Kobra: za sedem obsojenih skupaj 31 let in štiri mesece zapora,"Sodišče v Kopru je za sedem od devetih obtoženih v zadevi Kobra odločilo, da so krivi, skupaj pa so jim prisodili 31 let in štiri mesece zaporne kazni. Vodja kriminalne združbe Valon Hoxhaj bo za zapahi preživel devet let in 10 mesecev, medtem ko Ivica Guberac ni kriv.
Za Valona Hoxhaja je sodni senat pod predsedstvom Tatjane Pavlovec ugotovilo, da je bil nesporno vodja hudodelske združbe, ki se je ukvarjala tako s preprodajo prepovedanih drog kot s prevozi nezakonitih prebežnikov. Za njegovega brata Dibrana pa je sodišče ugotovilo krivdo le v delu obtožnice, ki se je nanašal na prevoz ljudi. Tako po besedah Pavlovčeve ni bilo z ničimer dokazano, da bi Dibran prevzel vodenje združbe. Glede vloge nogometaša Ivice Guberca je Pavlovčeva pojasnila, da ni bilo mogoče z gotovostjo ugotoviti, da je vedel, da soobtoženi njegovo klet uporabljajo za hrambo mamil.
Sodišče je Hoxhaju tako prisodilo enotno zaporno kazen devetih let in 10 mesecev ter 6.000 evrov stranske denarne kazni, Arijanu Loshiju pa enotno zaporno kazen šestih let in šestih mesecev. Obema je sodišče tudi podaljšalo pripor, za preostalih pet obtožencev, za katere je sodišče odločilo, da so krivi, pa pripor ni bil podaljšan. Valonov zagovornik Branko Gvozdić je že zaprosil, da bi njegov varovanec začel takoj prestajati zaporno kazen.
Na zaporne kazni so bili sicer obsojeni še: Dibran Hoxhaj na leto dni zapora, v katero se šteje že prestani pripor, in 1.000 evrov stranske kazni; Alen Duranović na štiri leta zapora; Besim Imeri na pet let zapora; Marko Cecelja na štiri leta zapora ter Miha Zajelšnik na leto dni zapora, ki jo bo lahko prestal z delom v splošno korist, in 1.500 evrov stranske kazni.
Guberac: ""S tem nimam nič""Ivica Guberac in Blendi Imeri sta bila oproščena. ""Skozi celoten postopek smo dokazali, da nimam s tem ničesar, in kot sem od samega začetka trdil, nisem vedel, kaj se mi dogaja za mojim hrbtom,"" je po izreku oprostilne sodbe povedal Guberac.
Tožilka Anja Štrovs je povedala, da je s samo sodbo zadovoljna, je pa razočarana nad nizkimi kaznimi za očitke s področja prepovedanih drog, kar je sicer mogoče ""sanirati"" s pritožbo. ""Sodišče je očitno drugače štelo oteževalne okoliščine kot tožilstvo,"" meni tožilka, za katero pa je pomembno dejstvo, da se je potrdilo, da so bili vsi dokazi zakonito pridobljeni. Na podlagi podrobnejše obrazložitve sodbe se bo tožilstvo odločilo o pritožbi, tudi glede oprostilne sodbe za Guberca.
Kriminalno združbo razbili jeseni 2016Spomnimo, da je kriminalno združbo, ki je delovala na Obali, znano pod imenom Kobra, policija z vrsto aretacij razbila jeseni 2016. Sojenje je nato intenzivno potekalo od lanske jeseni. Tožilstvo je sprva vložilo obtožnice zoper 16 ljudi, nekateri obtoženi pa so ob začetku oz. med postopkom priznali krivdo.
Tožilstvo je devetim obtoženim očitalo več kaznivih dejanj s področja preprodaje prepovedanih drog in prevažanja nezakonitih prebežnikov čez mejo, za kazniva dejanja pa naj bi se združili v kriminalno združbo. Predlagalo je skupno slabih 59 let zaporne kazni. Za Valona Hoxhaja je zahtevalo enotno zaporno kazen 11 let in osem mesecev zapora, za njegovega brata Dibrana, ki naj bi po Valonovem priprtju prevzel vodenje združbe, pa sedem let zapora in petletno prepoved vstopa v območje schengena. Za nogometaša Guberca, v čigar stanovanju naj bi člani združbe hranili del droge, pa je tožilstvo predlagalo kazen petih let zapora.
Zagovorniki obtožencev so navedbe tožilstva zavrnili. Že med obsežnim dokaznim postopkom pa so bili kritični zlasti do izpovedi tajnih policijskih sodelavcev, ki so odkupili mamila od obtoženih."
http://www.rtvslo.si/slovenija/spolne-kvote-zakaj-bi-cakali-sto-let-da-se-odnos-do-zensk-izboljsa/454547,prebežnik,1863,"
					11. maj 2018 ob 06:34
					Ljubljana - MMC RTV SLO","
Gorazd Kosmač
","Spolne kvote: ""Zakaj bi čakali sto let, da se odnos do žensk izboljša?""","""V Evropi so se začeli pojavljati skrb vzbujajoči trendi in v nekaterih od teh političnih strank skrajne desnice oz. desnice vidimo, da močno prevladujejo moški. To predstavlja resno nevarnost za enakost spolov v Evropi. Živimo v nevarnih časih.""
Področje raziskovanja dansko-švedske profesorice z univerze v Stockholmu Drude Dhalerup so spolne kvote v politiki. Raziskovanje je usmerila na ves svet, reprezentativnost žensk pa nikakor ni vezana na razvitost in bogatost družbe, pač pa gre za odnos do žensk v neki kulturi, je opozorila v MMC-jevem intervjuju po predavanju o spolnih kvotah v politiki v Trubarjevi hiši literature.
Zakaj so kvote potrebne? Ker mora demokracija poskrbeti, da je odsev ljudi reprezentiran v parlamentih, kar ni mogoče, če ženske niso udeležene. Če obstajajo strukturne ovire za ženske v družbi, potem so kvote tudi pravične, saj gre za nekakšno kompenzacijo, je poudarila.
Moški so po njenih besedah močneje zastopani, ker vse skupaj deluje po principu majhnih elitnih moških klik, ki funkcionira na ravni zvez in poznanstev (old boys network), kar pomeni, da moški na položajih moči rekrutirajo svoje naslednike iz nabora znancev, prijateljev in sorodnikov, če malce raziskujemo, hitro lahko skupaj sestavimo cele politične dinastije in družinske klane.
Slovenske kvote dobra rešitevKateri so najmočnejši argumenti proti kvotam? En argument je, da kvote omejujejo prosto izbiro volivcev, a to ne drži, ker volivci tako ali tako nimajo nobenega nadzora nad tem, katera imena se pojavijo na volilnih lističih. Imena diktirajo politične stranke, je opozorila. Sistem kvot ni zgolj orodje za povečanje števila žensk v politiki, pač pa je tudi varovalo pred kontraudarcem, ko v družbi prevlada mnenje, da je enakost dosežena in na to ni nihče več pozoren, stvari vrne v stare patriarhalne tirnice, je še opozorila.
Spolno nevtralne kvote so najboljši izbor, kot ima to urejeno Slovenija, je pohvalila slovensko zakonodajo na tem področju in pristavila, da bi bil odstotek lahko tudi 40 ali 50 odstotkov, ne zgolj 35. Težava je sicer, da imajo v slovenskem volilnem sistemu stranke možnost ženske kandidirati v okrajih, kjer ima stranka slabo podporo in tako kandidatka nima veliko možnosti, je opozorila, a hkrati pohvalila relativno visok delež žensk v slovenskem hramu demokracije.
Kako daleč je ženska participacija v politiki napredovala od časov, ko sploh niso imele volilne pravice, smo na Zahodu blizu enakim pogojem za ženske, je pregovorna patriarhija že padla?Zelo rada bi odgovorila z da, a na žalost ni tako. V politiki še vedno močno prevladujejo moški. Pogled v parlamente po svetu razkrije, da imajo ženske 24 odstotkov sedežev, se pravi, da več kot tri četrtine zasedajo moški. V zadnjih desetletjih se sicer stanje popravlja, predvsem s pomočjo uporabe spolnih kvot, a politični sistem je še vedno prevladujoče moški. Če pogledate naključno sliko voditeljev svetovnih držav na sestanku, boste mogoče opazili kakšni dve, tri ženske v prvi vrsti in to je to.
Prihajate iz Skandinavije, ki je nekakšen vzor glede vključenosti žensk v politiko, bi rekli, da je enaka obravnava spolov v vaši domači politiki dosežena?Ne. Nekateri ljudje mislijo, da smo enakost spolov že dosegli, a nismo še čisto tam. Povprečno imamo okoli 40 odstotkov žensk v parlamentu, Švedska ni še nikoli imela premierke, Danska na primer samo eno, še bolj pa je vse skupaj očitno pri ekonomski eliti v državi, kjer popolnoma prevladujejo moški. Mislim, da obstaja strinjanje, da so tudi nordijske države še precej daleč od cilja. Ženska voditeljica države, sploh, ko se to zgodi prvič, ima velik simboličen pomen.
V Skandinaviji smo praznovali 100-letnico ženske volilne pravice (na Danskem je polna volilna pravica za ženske od leta 1915, op. n.) in ko sem hodila okoli, so me spraševali, koliko časa smo potrebovali, da imamo 40 odstotkov žensk v parlamentu. Morala sem odgovoriti, da smo potrebovali 100 let, a zdaj nam ni treba več čakati tako dolgo, s pomočjo spolnih kvot lahko uporabimo hitrejšo pot.
Kako delujejo skandinavske ženske kvote?Obstaja več različnih vrst spolnih kvot. Nekatere z zakonom določene sedeže v parlamentu rezervirajo za ženske in so tja voljene izključno kandidatke. Lahko gre za zakonsko predpisan odstotek na kandidatni listi s strani države. Ali pa tretja možnost, da kvote politične stranke same zapišejo v svoje statute oz. zgolj upoštevajo. Levičarske stranke in zeleni so vsi kvote zapisali v statute strank, desničarske stranke sicer tega niso storile pisno, a vseeno upoštevajo kvote pri pripravi kandidatnih list.
Kvote so pri vas torej del politične kulture, ne pa zakonska prisila?Da, a to je bil zelo dolgotrajen proces, ki ga je omogočil konstanten pritisk dolgoletnih prizadevanj ženskega gibanja pri nas. Rezultat te dolge poti je, da smo dandanes v samem vrhu spolne enakosti v svetu. Diskurz po svetu danes je naravnan k hitrim spremembam, odpravi neenakosti, in z zakonom določene spolne kvote so tu izredno učinkovito orodje, če nočemo čakati sto let, da se kaj premakne.
Ženska politična reprezentacija nima samo simboličnega pomena, pač pa gre hkrati za orodje, s katerim lažje dosežemo spolno nevtralno zakonodajo, da tudi ženske lahko dedujejo, da se prepove nasilje nad ženskami na primer itd. Brez aktivnega ženskega gibanja, ki izvaja na politiko in znotraj nje pritisk, se zakoni nikoli ne bi spremenili. Naivno bi bilo misliti, da enakost spolov pride z razvojem sama po sebi, da lahko kar čakamo in ne naredimo nič. V današnjih časih pa se je začel celo pojavljati konservatini kontraudarec, poglejte samo na izvolitev seksističnega in rasističnega Donalda Trumpa v ZDA. Uzakonjene spolne kvote pri takšnih kontraudarcih delujejo preventivno.
Za Trumpa so morale množično glasovati tudi ženske, kako si to razlagate?Bele ženske gotovo, temnopolte pa ne. Poleg tega je Hillary Clinton prejela okoli 2 milijona več glasov od Trumpa.
Trumpu podobni konservativni ""kontraudarci"", kot pravite, so se začeli dogajati tudi v Evropi, če pogledamo Viktorja Orbana na Madžarskem ali pa Poljsko …Res je. V Evropi so se začeli pojavljati skrb vzbujajoči trendi in v nekaterih od teh političnih strank skrajne desnice oz. desnice vidimo, da močno prevladujejo moški. Večina volivcev, pa tudi izvoljenih predstavnikov v teh strankah je moških, kar predstavlja resno nevarnost za enakost spolov v Evropi. Živimo v nevarnih časih.
Gre za ljudi, ki so se izgubili v globalizaciji, ki čutijo, da izgubljajo službe in identiteto. Za vse mogoče probleme pa začnejo kriviti prebežnike, migrante in druge tujce, namesto da bi obtožujoči prst uperili v domače politične elite, ki so na krilih globalizacije vedno bogatejše. Od moških, ki se v procesu globalizacije počutijo kot zgube, se pojavlja vedno več sovražnega govora, tudi seksualno obarvanega, zoper ženske, še posebej političarke. Vedno se okrivijo nemočni ""drugi"", naj bodo to migrantje ali pa ženske. Podcenjujoč odnos je pogosto vseprisoten. Nekdo, ki je bil še posebej težek, je dejal, da imajo ženske preveč glasu v javnem življenju in če ne bi bilo žensk v politiki, ne bi nihče sploh govoril o teh ""neumnih"" temah, kot so podnebne spremembe in globalno segrevanje. Kaaaaaj? O čem je ta človek sploh govoril?
To pa je logika. Podnebne spremembe so očitno ""neumna"" ženska tematika ...Resnično, zame je bilo to nekaj čisto novega (smeh).
V t. i. nerazvitem tretjem svetu so z enakopravnostjo žensk v primerjavi z Zahodom še zelo zadaj. Kako kaže z reprezentiranostjo žensk v politiki v tem delu sveta?Ko govorimo o ženski prisotnosti v politiki, se zdi, da gre za skupen boj tako razvitega kot nerazvitega sveta proti izključenosti žensk. Prav neverjetno je, da imamo zdaj države tretjega sveta, kot so Ruanda, Bolivija in na primer Senegal, ki uspešno izvajajo zgodovinske skoke z implementacijo spolnih kvot. Omenjene države so po uvedbi kvot izboljšale prisotnost žensk tudi za 20 odstotkov že pri naslednjih volitvah. Nikakor ne moremo več trditi, da bogatejša in bolj razvita kot je država, bolj so ženske enakopravne in vključene. Ne, to ne drži.
Nasprotniki spolnih kvot pogosto primerjajo udejstvovanje v politiki, s katerim koli drugim poklicem, na primer rudarjenjem, kjer prevladujejo moški, ali pa z medicinskimi sestrami in vzgojiteljicami v vrtcih, kjer prevladujejo ženske. Kvote, s katerimi se poskuša doseči, da bo v parlamentih sedelo več žensk, tako označijo za ""dvojni standard"". Kaj bi jim odgovorili?Tega ne moremo enačiti. V demokratičnem sistemu gre za reprezentacijo ljudi in izvoljena telesa morajo biti zrcalna slika prebivalstva države. Glede izobraževalnega sistema je pa tako, da mnogo ljudi misli, da bi ga morali bolj uravnotežiti s prisotnostjo moških v nižjem izobraževanju in vrtcih ter s prisotnostjo žensk v naravoslovnih vedah.
Kar se pa zasebnega sektorja tiče, je edina razprava o kvotah na ravni upravljanja družb in korporacij. Evropska unija je že napisala direktivo, ki je sicer še niso sprejeli, da bi moralo biti vsaj 40 odstotkov žensk v upravah in nadzornih svetih zasebnih podjetij. Zaradi teh sprememb v zasebnem sektorju ne morejo mirno spati, a jaz spolnih kvot ne bi zagovarjala nikjer drugje kot na ravni upravljanja podjetij.
Kaj pa bi odvrnili na argument, da delo v vrtcu moških ne zanima, ženske pa politika ne?V Skandinaviji veliko moških dela v vrtcih, vse smo obrnili na glavo, imamo moške gospodinje, ženske pilotke ... itd. Pred 50 leti nič od tega še ni bilo, kultura v družbi se je spremenila.
Opaziti je trende upadajoče volilne udeležbe, je to eden izmed problemov demokracije v 21. stoletju?Res je, demokracija ima trenutno težave. V veliko državah je sicer volilna udeležba še zmeraj zelo visoka, pri nas v Skandinaviji se giblje okoli 80 odstotkov. Glavni problem je padanje zaupanja ljudi v politične institucije, ki jih upravlja majhna elitna skupina moških, ki dominira v parlamentu. Upam, da bodo institucije z boljšo zrcalno sliko prebivalstva, z vključitvijo žensk, imigrantov in tudi mladine, povrnile zaupanje in odpravile disonanco z volivci.
Slovenska spolna kvota zahteva, da noben spol na kandidatnih listah ni reprezentiran z manj kot 35 odstotki, kako dobra rešitev je to?Lahko bi sicer bilo tudi 40 ali pa 50 odstotkov. Mislim, da je ta rešitev zelo dobro delovala in da ne bi imeli tako visokega odstotka žensk v slovenskem parlamentu brez nje. Problem v Sloveniji je bolj sam volilni sistem izbire kandidatov po okrajih, to je za ženske vedno problem. Kljub temu ste lahko ponosni, saj je odstotek žensk v slovenskem parlamentu relativno visok (35,6 odstotka, op. n.), skupaj z Bosno in Hercegovino ste bili vzor za celoten Balkan.
Zakaj izbira kandidatov po okrajih ni dobra? Ali stranke pogosto ženske kandidirajo v neizvoljivih okrajih, kjer ima stranka slabo podporo?Da, to je pogosta praksa.
V Sloveniji bomo nove predstavnike oblasti izbrali junija, s kandidatnimi listami za volitve pa se je najbolj zapletlo prav zaradi spolnih kvot. Eno stranko so zavrnili zaradi premalo žensk, eno pa zaradi premalo moških kandidatov, kaj vam to pove o demokraciji pri nas?To je lepo! Spolne kvote morajo biti nevtralne, tako da ščitijo prisotnost obeh spolov. Slišala sem, da so nekatere stranke poskušale ženske kandidatke šteti dvojno, ker so jih kandidirale v dveh okrajih. To je navadno goljufanje sistema. V Skandinaviji so strankarske kvote že večkrat pomagale moškim do izvolitve, ker je v levičarskih strankah tako veliko aktivnih žensk.
Vidite v prihodnosti čas, ko kvote ne bodo več potrebne, ker bo enakost spolov samoumevna?Da, upam, da bo res tako, a dokler obstajajo v družbi strukturne ovire za ženske, diskrimincija, podcenjevanje in 'old boys network' (elitna moška združba, ki funkcionira na podlagi zvez in poznanstev, op. n.) kvote definitivno potrebujemo. Ni treba čakati na stotine let, da se bo odnos do žensk počasi spremenil na bolje, s kvotami lahko to dosežemo veliko hitreje."
http://www.rtvslo.si/svet/evropa/na-avstrijskem-koroskem-odstranili-centre-za-popis-prebeznikov/454323,prebežnik,270,"
					8. maj 2018 ob 19:36
					Celovec - MMC RTV SLO, Televizija Slovenija, Radio Slovenija","
T. J.
",Na avstrijskem Koroškem odstranili centre za popis prebežnikov,"V preteklih dneh so na mejnih prehodih Vič in Holmec na avstrijskem Koroškem odstranili centre za popis prebežnikov, ki so jih postavili, ker so pričakovali nov begunski val.
Centre za popis so postavili pred dvema letoma. Kot kaže, novega vala prebežnikov ne bo, a, kot je za Radiotelevizijo Slovenija poročala Petra Kos Gnamuš, Avstrija še naprej vztraja pri nadzoru prehajanje meje s Slovenijo, vseeno pa so na teh dveh mejnih prehodih odstranili registracijske centre.
Pred dvema letoma se je Avstrija brezkompromisno pripravljala na nov val prebežnikov. Poleg strogega nadzora na mejnih prehodih, ki velja še danes, so v občini Pliberk govorili o postavitvi mejne ograje, postavili pa so tudi centre za popis prebežnikov, če bi jih morali naenkrat sprejeti veliko število.
To je bil burni predvolilni čas med predsedniškimi in predčasnimi parlamentarnimi volitvami, ki ga je močno zaznamovalo begunsko vprašanje. Dobre štiri mesece po prihodu nove zvezne vlade in stabilizaciji političnih razmer v Avstriji mejne ograje še ni, v preteklih dneh pa so podrli tudi centre za popis beguncev.
""Varnost ljudi zaradi tega ne bo ogrožena""""Na mejnih prehodih Vič in Holmec smo odstranili centre za popis prebežnikov, prav tako smo registracijski center deloma zmanjšali tudi na mejnem prehodu Karavanke, kajti večjega vala beguncev ne pričakujemo več,"" je povedala predstavnica za medije pri koroški deželni policiji Waltraud Dullnigg. In dodala: ""Mejne kontrole kljub temu ostajajo, varnost ljudi pa zaradi tega ne bo ogrožena.""
Čeprav uradnih podatkov o številu prebežnikov na meji na deželni policiji v Celovcu niso podali, pa so na občini Pilberk za Radiotelevizijo Slovenija povedali, da v tem obdobju vsaj v njihovi občini niso zajeli niti enega samega prebežnika."
http://www.rtvslo.si/slovenija/varnost-in-zdravje-slovencev-rdeca-nit-prvega-soocenja-strank/454198,prebežnik,1942,"
					7. maj 2018 ob 19:27,zadnji poseg: 7. maj 2018 ob 22:10
					Ljubljana - MMC RTV SLO","
G. C., G. K.
",Varnost in zdravje Slovencev rdeča nit prvega soočenja strank,"Na Radioteleviziji Slovenija se je v ponedeljek uradno začela predvolilna kampanja, v okviru katere je potekalo prvo soočenje 19 predsednikov in predsednice strank, ki kandidirajo po vsej Sloveniji.
Voditelja Rosvita Pesek in Dejan Ladika sta predsednike in predsednico strank povprašala, kaj menijo o tem, da bi volilno pravico podelili tudi mlajšim do 18 let oz. šestnajstletnikom. Če bi jim pripadale vse pravice in dolžnosti, potem da, je dejal predsednik predsednik Zedinjene Slovenije Andrej Šiško. Podobno mnenje je izrazil tudi predsednik SLS-a Marko Zidanšek.
Predsednik Dobre države Bojan Dobovšek meni, da je o tem treba razmišljati, mladi prej dozorijo. Danijel Bešič Loredan iz Gibanja Skupaj Naprej je pritrdil volilni pravici šestnajstletnikom in poudaril, da je treba uvesti e-volitve. Prvak DeSUS-a Karl Erjavec se prav tako strinja s 16+. Koordinator Levice Luka Mesec je povedal, da znižanja starostne meje nimajo v programu. Nekdanji premier Miro Cerar (SMC) je izrazil prepričanje, da bi šestnajstletniki lahko preizkusno volil na lokalni ravni kot pilotni projekt. Predsednik Piratske stranke Rok Andree pa pravi, da je nižja starostna meja del njihovega programa.
Andrej Čuš iz Zelenih Slovenije je dejal, da volilno pravico za 16-letnike podpirajo. ""Absolutno volilno pravico za 16-letnike, še bolj pa podpiramo preferenčni glas, da bi ljudje vplivali neposredno, kdo sedi v državnem zboru,"" je dejala Alenka Bratušek. ""Kot učitelj vem, da so 17-letniki dovolj zreli, zato podpiramo volilno pravico pri 16 letih,"" je pojasnil Uroš Lubej iz Solidarnosti.
Ideji je nasprotoval predsednik SNS-a Zmago Jelinčič, saj meni, da demokracija še ni zrela za znižanje starostne meje. Najprej e-volitve in obvezne volitve, je navedel. Tudi Gregor Kos iz stranke Za zdravo družbo je pojasnil, da v stranki Za zdravo družbo nasprotujejo volilni pravici za 16-letnike, saj je treba prej nagovoriti 60 odstotkov volivcev, ki na volitve sploh ne pridejo.
Najprej je treba spraviti polnoletne na volitve, kar bomo dosegli, ko bomo spremenili politiko na bolje in bodo imeli ljudje sploh razlog za prihod na volišča, je nasprotovanje ideji izrazil Marjan Šarec (LMŠ). Volilno udeležbo bomo povečali z elektronskimi volitvami, pa je Bojan Požar odgovoril na vprašanje o nižanju volilne pravice. Pred pogovorom o volilni pravici pri 16 bi se morali pogovarjati o tem, kako mlade na splošno pritegniti k politiki, je izpostavil Matej Tonin (NSi). Janez Janša je volilno pravico pri 16 označil za manj pomembno vprašanje, saj so druge preče teme, kot je izseljevanje mladih, bolj potrebne ukrepanja.
Alojz Kovšca iz Gospodarsko aktivne stranke (GAS) je dejal, da o volilni pravici za 16-letnike v stranki še niso razmišljali. ""Zavzemamo se za to, da bi za otroke do 14. leta volili starši, med 14 in 18 pa v spremstvu staršev,"" pa je unikaten predlog predstavil Aleš Primc iz Združene desnice.
Kaj je najpomembneje v zdravstvu?Iztočnica prvega strankarskega soočenja oddaje je bila tudi javnomnenjska raziskava Eurobarometer, ki je razkrila, da Slovence najbolj skrbijo zdravstvo in socialna varnost ter brezposelnost.
Na Cerarja je bilo naslovljeno vprašanje o zdravstveni reformi, ki ni uspela, vendar ministrice za zdravje ni zamenjal. Povedal je, da so naredili premike, od petih zakonov so sprejeli štiri. Izvedli so finančno sanacijo bolnišnic, priznal pa je, da jim ni uspelo preprečiti čakalnih vrst.
Dejan Židan je povedal, da so zaradi koalicijske pogodbe dvakrat podprli ministrico za zdravje, vendar se sprašujejo, ali je bilo to početje pravilno in ali bo morda sledila kazen. Slovensko zdravje pa po njegovem mnenju dobro deluje. Tudi Karl Erjavec je dejal, da je njegova stranka predlagala menjavo ministrice.
Danijel Bešič Loredan Gibanje skupaj Naprej je pojasnil, da morajo državljani povedati, koliko so pripravljeni dajati za zdravstvo. Država pa, koliko je pripravljena dati sama. Državljani plačujemo za zdravstvo več kot dovolj, mi financiramo zdravstvo. ""Država se šlepa na naših hrbtih,"" je dejal.
Za izgubo bolnišnic je kriva politikantska kvazielita in od njih ne gre pričakovati, da bodo rešili težave v zdravstvu. Oni so postavili ta sistemi, zato so glavni krivec, pa je dejal Andrej Šiško. Koalicija ni postavila v ospredje bolnikov, je poudaril Marko Zidanšek (SLS), zato so po njegovem mnenju izgubljena štiri leta. Posledice pa so dolge čakalne dobe. Denarja je po njegovem mnenju mnenju dovolj, vendar je treba vzpostaviti red.
Luka Mesec (Levica) pa je prepričan, da zdravstveni sistem ne more funkcionirati, ker mu država namenja premalo sredstev - 6,7 odstotka BDP-ja, kar je manj kot Češka ali Avstrija. Bojan Dobovšek (Dobra država) je navedel, da je zdravstvo tipičen primer sistemske korupcije, podobno je z nabavami v zdravstvu. Odgovornost pa je po njegovem mnenju pri tistih, ki vodijo institucije.
Zmago Jelinčič meni, da je v zdravstvu veliko korupcije in klientelizma. Zato bi morali sankcionirati vpletene in jim odvzeti tisto, kar so nakradli. Rok Andree (Pirati) se je strinjal, da je osnovna težava zdravstva korupcija in politika skuša uvesti spremembe, vendar ne pride nikamor. Treba bi bilo zapreti ""pipico tem strukturam"" in z večjo transparentnostjo, kar bi lahko naredili s skupnim naročanjem z drugimi državami.
Ko zboliš, te pahnejo v čakalno vrstoKaznovanje tistih, ki se ne pojavijo na pregledu? ""To ni prav, ljudje morajo biti odgovorni, nova bremena in kazni niso rešitev. Denarja za zdravstvo je dovolj, težavo imamo pri organizaciji in kadrovanju, prave ljudi moramo dati na prava mesta,"" je dejal Čuš (Zeleni) in po lastnih besedah samokritično poudaril preventivno zdravo življenje.
Kako spraviti bolnišnice na zeleno vejo? ""Nimamo jasno razdeljenih odgovornosti ljudi, ki upravljajo javni denar, zdravstvo potrebuje menedžersko reformo in reformo stroke, saj prav stroka menedžerjem dostavlja prave podatke,"" je pojasnil Kovšca (GAS).
Kazni za predolge bolniške dopuste? ""Treba se je vprašati, zakaj je nekdo tako dolgo na bolniškem dopustu, zadevo je treba sistemsko rešiti, definitivno ni prav, da je nekdo več kot eno leto na bolniškem dopustu. V zdravstvu so najbolj problematični odtekanje denarja iz zdravstva in kartelni dogovori,"" je Šarec (LMŠ) opozoril, da se v zdravstvu pogosto vse ""predrago"" plačuje.
UKC Maribor – manjkajo anesteziologi, kje naj jih dobijo? ""Na trgu. Zdravstvena situacija je čisto ogledalo sedanje vlade, javno zdravstvo je čisti ""fake"" (lažen), ko so ljudje zdravi, jim sistem jemlje veliko denarja, ko pa zbolijo, se jih pahne v čakalne vrste,"" je opozoril Požar.
""Ključno je, koliko ljudje dajo za zdravstvo, tudi tisti z minimalno plačo dajejo 150 evrov mesečno, ko potrebujejo zdravstveni sistem, pa ne pridejo na vrsto. Kapacitete obstajajo, saj te vedno opozorijo, če plačaš sam, si na vrsti takoj,"" je na nesprejemljivo stanje opozoril Tonin (NSi).
Odprava dopolnilnega zavarovanja? ""To ni ključna težava, najprej je treba zagotoviti, da se denar, ki se namenja za zdravstvo in ki ga ni malo, začne uporabljati racionalno,"" je Janša izpostavil neracionalno rabo denarja kot največjo težavo zdravstva.
""Večina Slovenije je polagala upe v to, da bosta ta vlada in ministrica uredili razmere v zdravstvu, a pokazalo se je, da niso znali zgrabiti bika za roge, čakalne dobe so se podaljšale,"" je o stanju v zdravstvu dejala Bratuškova.
""Menimo, da je v zdravstvu preveč korupcije, politike in premalo zdravja, zgledovati bi se morali po Švici, zdravje ni tableta, prvo zdravilo je zdrava hrana,"" pa je poudaril Kos (Za zdravo družbo).
""Dopolnilno zavarovanje je treba ukiniti in narediti sistem pravičnejši, saj ni prav, da človek z najnižjimi dohodki plačuje enako kot tisti z najvišjimi,"" je pojasnil Lubej iz Solidarnosti.
""Ključna težava je, da v Sloveniji zdravniškega poklica ne cenimo, želim si, da bi mlade zdravnike boljše plačali in ti ne bi več bežali v tujino, obdržati moramo slovenske zdravnike doma,"" je dodal Primc.
Varnostne težave SlovenijeTerorizem in priseljevanje sta po mnenju slovenskih anketirancev največji težavi, s katerima se spopada Evropska unija. Kako bi politične stranke in liste reševale te težave?
Marko Zidanšek se je pohvalil, da je prvi pozval, da je treba postaviti ograjo na mejo. ""Želim živeti v normalni demokraciji, ne pa v nekem šeriatskem pravu oz. razmerah, ki bi to rezultirale,"" je dejal.
Danijel Bešič Loredan je opomnil, da smo člani EU-ja in schengena. Vojska in policija pa morata varovati meje. Treba je narediti vse po vzoru naših sosednjih držav, je prepričan.
Bojan Dobovšek je pojasnil, da je vlada pri teh zadevah delovala reaktivno namesto proaktivno. Država bi morala postaviti prave varnostne ograje, tako za begunce, ljudi, ki tam živijo kot policijo. Rezilna žica ni prava rešitev. Tisti prebežniki, ki želijo ostati pri nas, pa morajo po njegovem mnenju sprejeti naše vrednote.
Andrej Šiško je dejal, da Slovenci nismo krivi za množične selitve. Če nekdo prečka več varnih držav, ni begunec: ""To niso begunci, temveč ljudje, ki gredo po boljši kruh, ekonomski migranti.""
Rok Andree je opozoril, da je naša naloga, da poskrbimo, da ljudje, ki ostanejo pri nas, ne bodo padli na socialno dno in tako z njimi ne bomo imeli težav.
""Nihče razen Solidarnosti ni opozoril, kje težava nastaja. Mi imamo odgovor v programu, in sicer miroljubno sobivanje narodov. Slovenija bi morala protestirati pri svojih zaveznikih, naj prenehajo s svojim početjem,"" pa je razložil Luka Mesec. Zmago Jelinčič bi poslal vojsko na mejo, ujete prebežnike pa bi naložili v avtobuse in jih odpeljali ""v München"".
Po mnenju Dejana Židana je ""varnost osnova za blaginjo v državi, zato je treba več vlagati v varnostni sistem"". Evropa pa mora pomagati reševati krize, ki nastajajo na njenih mejah. DeSUS se zavzema za ponovno uvedbo vojaškega roka, vsaj trimesečnega, saj, kot je povedal Erjavec, so mu to predlagale mame in dekleta slovenskih fantov. Nekdanji premier Cerar pa je pojasnil, da je njegova vlada zagotavljala varnost, begunci in migranti pa so bili humano obravnavani. ""Schengensko mejo pa učinkovito nadzorujemo,"" je še dejal.Kako ločiti nezakonitega prebežnika in begunca?""Najprej moramo poskrbeti za svoje ljudi, če smo socialna država, ali pa bomo na prvo mesto dajali koga drugega. Naredi se popis in ugotovi izvor ter tako odloči. Politično preganjanim je treba pomagati, a priti morajo na zakonit način,"" je odgovoril Čuš (Zeleni).
""Migracijski valovi niso tisto, kar potrebuje gospodarstvo, iz tujine potrebuje strokovnjake, ki jih izbere, dobro plača in zakonito pripelje v državo,"" je poudaril Kovšca (GAS).
Slovenija bi po mnenju Janše (SDS) morala odstopiti od sistema evropskih kvot premeščanja prosilcev za azil, saj bo ""sistem zelo kratkega veka in bo propadel"". Slovenija bi morala Hrvaški poslati protestno noto, ker ta ne varuje zunanje meje EU-ja, tam, kjer prebežniki prehajajo v Slovenijo, ni nobene hrvaške policije, je dodal Janša.
Zavarovanje meje""Okrepiti je treba obe varnostnoobveščevalni službi, vojsko in policijo ter pospešiti postopek azila, ki bi mogel hitro steči takoj na meji,"" je prepričan Šarec (LMŠ), ki je dodal, da tudi EU nima odgovorov na pereče težave migracij.
""Ali Sova stavka ali ne? Kakšno je stanje v vojski? Glede beguncev je pa jasno, da jih v Sloveniji ne more biti, saj ni vojne na Hrvaškem, v Italiji, Avstriji ali na Madžarskem,"" je opozoril Bojan Požar.
Okrepiti želimo varnost na meji, tako da se okrepi posadka v obliki številnih policistov in vojakov na meji, okrepljene migracije zadnji čas nam dajejo prav, je izpostavil cilje NSi-ja Tonin.
Bratuškova (Stranka AB) ograje in rezilne žice na mejo ne bi postavljala, bi pa mejo dodatno zaščitila in vztrajala pri skupni evropski politiki, ki bi morala najti rešitev za ta vprašanja. Kos (Za zdravo družbo) je prav tako opozoril na nujnost skupne evropske politike, saj le to lahko reši težavo z migracijami.
Podpiranje bomb, ki sprožijo reke beguncev""Pogovarjamo se o žici in meji, a težava je drugje. Žalostno je, da je Slovenija podprla bombardiranje Sirije, to pa je sprožilo reke beguncev. Namesto da mečemo bombe, bi morali graditi infrastrukturo,"" meni Lubej iz Solidarnosti.
""Razlika med levico in desnico je to, da levica misli, da lahko slovensko nizko rodnost nadomesti z migranti, desnica pa je prepričana, da je treba težavo rešiti tako, da dvignemo slovensko rodnost,"" je dejal Primc (Združena desnica) in dodal, da je ena izmed rešitev za migracije ukinitev socialne pomoči za tujce.
Posnetek prvega velikega televizijskega soočenja kandidatnih list na predčasnih parlamentarnih volitvah 2018 si lahko ogledate spodaj."
http://www.rtvslo.si/slovenija/nezakoniti-vstopi-v-drzavo-rastejo-policija-bo-vpoklicala-rezervo/454195,prebežnik,392,"
					7. maj 2018 ob 19:22
					Ljubljana - MMC RTV SLO","
Jure Brankovič
","Nezakoniti vstopi v državo rastejo, policija bo vpoklicala rezervo","""Napovedano povečanje nezakonitih prestopov meje se uresničuje,"" stanje na meji kratko opiše vodja slovenske mejne policije Melita Močnik. Kadrovsko podhranjenost bodo pokrili z vpoklicem pomožne policije.
Nova migrantska pot iz Carigrada prek Bosne in Hrvaške je s pomladjo zacvetela. Statistika pokaže bistveno rast državljanov Alžirije in Maroka, ki na poti do Francije prečkajo tudi Slovenijo. V Turčijo pridejo večinoma zakonito z rednimi letalskimi linijami, nato se odpravijo čez meje Evrope, kjer izkoriščajo azilno politiko in se tako prebijajo od države do države.
Zloraba azila za nezakonito preseljevanje""Po navadi zaprosijo za azil na tej poti enkrat ali dvakrat že pred prihodom v Slovenijo, in ne samo v državah Evropske unije. Izrazijo namero, po navadi ne počakajo, da bi vložili vlogo. Dobijo čas in se odpravijo naprej. In ta zloraba je dejavnik potega ne samo pri nas, ampak na celotni smeri nezakonitega preseljevanja,"" pojasnjuje Melita Močnik, vodja sektorja mejne policije na Generalni policijski upravi.
Policija: Manjka nam ljudi za mejoV policiji ne skrivajo kadrovskega primanjkljaja, vendar so pri konkretnih številkah zelo skopi. ""Razkritje takšnega podatka bi škodilo delu policije. Ne smem povedati, koliko nas je premalo,"" je povedala Melita Močnik, ki doda, da si seveda vsak komandir želi čim več policistov. Prav zato kljub pomoči Slovenske vojske pričakuje, da bodo med poletjem znova vpoklicali rezervno, tako imenovano pomožno policijo. Precej mejnih policistov bo takrat premeščenih na mejne prehode, da bi omogočili hitrejše zakonito prečkanje turistov.
Domačini ne čutijo strahuDomačini v Beli krajini ob mejni Kolpi so vse večjega prometa policije in prebežnikov že vajeni. Kot je dopisnici TV Slovenija Petri Držaj povedala Branka Moravec iz Učakovcev, jih ni strah. ""Vsakič ko gre policija, si misliš, zdaj grejo. Nekega posebnega strahu ni. So popolnoma običajni ljudje. Se pa verjetno zvečer ne bomo več hodili kopat v Kolpo,"" je povedala Branka Moravec.
Po novem zaklenjena vrataŽupanja Črnomlja pravi, da s policijo dobro sodelujejo. ""Policija nam je dala priporočila za srečanja z migranti. Prvo je, naj takoj pokličejo številko 113 in ne spuščajo vsakogar v hišo. Navodilo je, da se zaklepajo vrata, česar ljudje pri nas niso vajeni,"" je povedala županja Mojca Čemas Stjepanovič.
Policisti sicer ne opažajo tako rekoč nikakršnih nezakonitih ali nasilnih dejanj na meji. Še več, nezakoniti prestopniki meje so podučeni, da sodelujejo s policijo in zaprosijo za azil. Tako jih policija prepelje v Ljubljano, od koder večina nato izgine naprej po svojih poteh."
http://www.rtvslo.si/evropska-unija/donald-tusk-slovenijo-oznacil-za-zgodbo-o-uspehu/454025,prebežnik,729,"
					6. maj 2018 ob 07:06,zadnji poseg: 6. maj 2018 ob 19:42
					Ljubljana - MMC RTV SLO, Radio Slovenija, STA","
Matjaž Trošt, G. K.
",Donald Tusk Slovenijo označil za zgodbo o uspehu,"Premier Miro Cerar, ki opravlja zgolj tekoče posle, in predsednik Evropskega sveta Donald Tusk sta poudarila potrebo po potrditvi evropske perspektive držav Zahodnega Balkana. Cerar je opozoril na ponovno krepitev migrantskih poti na Balkanu, Tusk pa je Slovenijo označil za zgodbo o uspehu.
Na povabilo Mira Cerarja je bil na obisku v Ljubljani predsednik Evropskega sveta Donald Tusk. Voditelja sta največ pozornosti namenila pripravi zasedanja voditeljev Unije in Zahodnega Balkana čez 11 dni v Sofiji. Po ocenah Cerarja smo v prelomnem obdobju, v katerem se bomo morali ""skupaj odločiti, ali bomo države Zahodnega Balkana dokončno integrirali v EU in evroatlantske povezave ali pa nam to ne bo uspelo in bodo te države ubrale svojo pot"". Sam se je jasno zavzel za prvi scenarij.
Tudi Tusk je poudaril, da mora vrh EU-ja z državami Zahodnega Balkana, ki bo sredi maja v Bolgariji, izkoristiti predvsem za to, da znova potrdi evropsko perspektivo regije. Hkrati je treba po njegovih besedah konkretno izboljšati medčloveške, digitalne in infrastrukturne povezave s temi državami in znotraj njih.
Prizadevati si je treba tudi za krepitev sodelovanja na drugih področjih skupnega interesa, kot so migracije in varnost. ""Varnost na Balkanu pomeni varnost v Evropi,"" je poudaril predsednik Evropskega sveta.
EU potrebuje usklajen pristopCerar je glede tega navedel potrebo po usklajenem pristopu EU-ja na področju migracijske in azilne politike. Poudaril je zaskrbljenost nad dejstvom, da se število prebežnikov na t. i. balkanski migrantski poti znova opazno krepi. ""Potrebujemo skupen in pravočasen odziv,"" je poudaril.
Sogovornika sta se dotaknila tudi večletnega finančnega okvira EU-ja. Cerar je izrazil razumevanje, da se bo po izstopu Velike Britanije iz EU-ja obseg sredstev, tudi za Slovenijo, nekoliko zmanjšal. ""Ne bomo pa privolili v kakršno koli drastično zmanjšanje sredstev,"" je poudaril. Dodal je, da mora biti to zmanjšanje ""razumno, postopno in takšno, da se lahko Slovenija še naprej razvija in živi, kot smo zastavili"".
Poleg tega je premier na pogovorih Tuska seznanil z dogajanjem na področju implementacije arbitražne razsodbe o meji med Slovenijo in Hrvaško, so sporočili iz premierjevega kabineta.
Zgodba o uspehuKot je Cerar povedal v izjavi za medije, je predsedniku Evropskega sveta predstavil notranjepolitično situacijo v Sloveniji, ki se že pripravlja na volitve. ""Zagotovil sem mu, da bo Slovenija v tem času, ko vlada vodi tekoče posle, ohranila politično in ekonomsko stabilnost, vse zadeve pa bodo normalno funkcionirale,"" je povedal in dodal, da lahko Evropa tudi v tem času računa na Slovenijo.
Tusk, ki je svojo izjavo prav tako v celoti podal v slovenščini, je Cerarja označil za ""trdnega Slovenca in odgovornega Evropejca"". ""To pa vas dela izjemno zahtevnega, vendar tudi konstruktivnega partnerja,"" je poudaril. Dodal je, da je Slovenija pod Cerarjevim vodstvom ""postala zgodba o uspehu, to je stabilna in zanesljiva država"".
Cerar in Tusk sta se nato odpravila v Piran, kjer sta obisk sklenila z delovno večerjo. Kot je povedal predsednik slovenske vlade, bosta ob večerji spregovorila tudi o prihodnosti Evropske in monetarne unije, azilni politiki, enotnem digitalnem trgu ter izstopu Velike Britanije iz EU-ja.
Turneja po Zahodnem BalkanuDonald Tusk je bil sicer pretekli teden na turneji po Zahodnem Balkanu, v okviru katere je obiskal Tirano, Podgorico, Beograd, Sarajevo in Skopje. V makedonski prestolnici se je udeležil vrha pobude Brdo-Brioni.
V soboto je bolgarski premier Bojko Borisov na zasedanju obrambnih ministrov Unije v Sofiji izrazil pričakovanje glede napredovanja integracije držav Zahodnega Balkana v Unijo in se med drugim zavzel za rešitev spora med Makedonijo in Grčijo glede imena.
Vrh EU-Zahodni Balkan v Sofiji sicer ne bo širitveni vrh, ampak bo vseeno pomemben, je med drugim včeraj v bolgarski prestolnici dejala visoka predstavnica Unije Federica Mogherini in dodala, da je verodostojna evropska perspektiva za to območje v interesu same Evropske unije.
Tusk v Slovenijo po obravnavi arbitražeDonald Tusk je v Slovenijo prišel le nekaj dni po tem, ko je na Evropski komisiji potekal nov korak v postopku Slovenije proti Hrvaški zaradi nespoštovanja odločitve arbitražnega sodišča o meji med državama - ustna obravnava, ki je del postopka po 259. členu. S tega vidika je pomenljiv kraj večerje, s katero se je sklenil poldnevni obisk v Sloveniji. Večerjal je v Piranu.
Evropski svet, ki ga vodi Tusk, sicer nima neposredne povezave s postopki, ki se glede arbitraže vodijo pred Evropsko komisijo. Ta pa ima do sredine junija čas, da se o tematiki opredeli. Če komisija ne prevzame taktirke glede postopka proti Hrvaški, je slovenska vlada že napovedala tožbo pred Sodiščem Evropske unije v Luksemburgu."
http://www.rtvslo.si/svet/evropa/v-zadnjem-letu-se-je-iz-grcije-v-domovino-vrnilo-vec-kot-10-000-prebeznikov/453899,prebežnik,322,"
					4. maj 2018 ob 16:02,zadnji poseg: 4. maj 2018 ob 16:44
					Atene - MMC RTV SLO, STA","
B. V.
",V zadnjem letu se je iz Grčije v domovino vrnilo več kot 10.000 prebežnikov,"Mednarodna organizacija za migracije (IOM) je sporočila, da se je med junijem 2016 in aprilom letos iz Grčije v svojo domovino vrnilo več kot 10.000 prebežnikov.
Med njimi jih je največ iz Pakistana, in sicer 3.105, iz Iraka jih je 1.980, iz Afganistana pa 1.096, poroča nemška tiskovna agencija DPA.
IOM prebežnikom ob prostovoljni vrnitvi v domovino nudi zaščito pred represivnimi organi. Preden prebežniki in begunci vstopijo na letalo, dobijo denarno pomoč v znesku od 500 do 1.500 evrov, s čimer naj bi jim omogočili uspešen začetek novega življenja ob vrnitvi.
""Gre za ljudi, ki so ugotovili, da nimajo možnosti, da bi jim priznali azil v EU-ju, ter se želijo prostovoljno in varno vrniti,"" je za DPA dejal neimenovani visoki predstavnik grške policije.
Amnesty International (AI) poroča, da je v Grčiji ujetih skoraj 47.000 prosilcev za azil, potem ko so evropske države zaprle pot po Balkanu in sprejele sporazum s Turčijo o zaustavljanju prebežnikov na poti v EU. Razmere na grških otokih, kjer je zaprtih veliko prosilcev za azil, so grozljive, opozarja AI.
Namenoma obupne razmere?Washington Post je na začetku leta poročal o poslabšanju razmer na grškem otoku Lezbos, čeprav na otok prihaja veliko manj prebežnikov kot na vrhuncu njihovega prihoda v letih 2015 in 2016.
Humanitarni delavci, predstavniki lokalnih oblasti in aktivisti za človekove pravice opozarjajo, da obupne razmere na otoku za prebežnike niso naključje, ampak posledica namerne evropske strategije odvračanja ljudi.
Koordinatorica človekoljubne organizacije Zdravniki brez meja Aria Danika pravi, da ""ni razloga, zakaj 5.000 ljudi v kampu v Evropi nima dostopa do osnovnega bivališča, zdravstvene oskrbe, stranišč in tople vode"". Po njenih besedah so takšne razmere ""del širšega načrta"", ki se imenuje ""odvračanje"". Podobno meni tudi raziskovalka organizacije Human Rights Watch Eva Cossé, je poročal Washington Post.
To je priznal tudi Janis Muzalas, ki je še kot minister za migracije dejal, da bi prevoz prebežnikov na celino, kjer so razmere precej boljše, pomenil spodbudo za nove prosilce za azil."
http://www.rtvslo.si/crna-kronika/pri-nezakonitem-preckanju-meje-v-kolpi-utonil-prebeznik/453548,prebežnik,80,"
					30. april 2018 ob 13:58
					Črnomelj - MMC RTV SLO, STA","
G. K.
",Pri nezakonitem prečkanju meje v Kolpi utonil prebežnik,"Policisti so zjutraj v črnomaljski občini prijeli sedem tujcev, domnevno državljanov Alžirije, ki so čez Kolpo nezakonito prestopili državno mejo. Zaradi suma, da je bila v skupini še ena oseba, ki ji reke ni uspelo preplavati, so gasilci s čolnom pregledali Kolpo in v Spodnji Preloki našli utopljeno osebo.
Na truplu ni bilo ugotovljenih znakov nasilja, zdravnica pa je za pokojnega odredila sanitarno obdukcijo. Policisti nadaljujejo s preiskavo in ugotavljanjem identitete osebe, so sporočili s Policijske uprave (PU) Novo mesto."
http://www.rtvslo.si/slovenija/prebivalce-ob-kolpi-pozvali-naj-o-prihodih-prebeznikov-obvestijo-policijo/453371,prebežnik,346,"
					27. april 2018 ob 22:31
					Metlika - MMC RTV SLO, STA","
G. V.
","Prebivalce ob Kolpi pozvali, naj o prihodih prebežnikov obvestijo policijo","Na območju Bele krajine še vedno opažajo nezakonite prestope meje, to pa je pričakovati tudi v prihodnjih mesecih, opozarjajo novomeški policisti.
Policija je zato tamkajšnje prebivalce pozvala, naj tujcev ne spuščajo v svoje domove in se jim ne približujejo, temveč naj o njih obvestijo policijo.
Nezakoniti prehodi so razpršeni vzdolž Kolpe, kjer na nekaterih mestih ni postavljenih tehničnih ovir. Kljub policijskemu nadzoru se zato nekaterim posameznikom prek meje uspe prebiti do bližnjih naselij, je v obvestilu, objavljenemu na spletni strani Občine Črnomelj, zapisala Policija uprava Novo mesto.
Nezakonite prestope meje je po navedbah policistov pričakovati tudi v prihodnjih mesecih, saj bo zaradi otoplitev prehod Kolpe ugodnejši. Policisti zato prebivalcem okoliških naselij svetujejo upoštevanje osnovnih zaščitnih ukrepov za varovanje svojega premoženja in naj vrata svojih domov zapirajo ter zaklepajo tudi ob krajši odsotnosti.
Šefic na pogovorih z domačiniOmenjeno problematiko so v četrtek obravnavali tudi predstavniki Občine Črnomelj na delovnem sestanku, ki se ga je med drugim udeležil tudi državni sekretar ministrstva za notranje zadeve Boštjan Šefic, so zapisali pri Občini Črnomelj.
Županja Mojca Čemas Stjepanovič in predstavniki obkolpskih krajevnih skupnosti so Šeficu predstavili lokalni vidik omenjene problematike. Pri tem so poudarili predvsem težave glede zaklenjenih vrat na panelni ograji, ki pa naj bi jo po zagotovilu direktorja PU-ja Novo mesto Janeza Ogulina in državnega sekretarja odpravili v prihodnjih dneh.
Čemas Stjepanovičeva je poudarila tudi težave in stroške zaradi intervencij pri nezakonitih prehodih meje, generalni sekretar pa je dal besedo, da se bo o tem na začetku prihodnjega meseca pogovoril s pristojnimi službami.
Ob tem je Šefic pohvalil delo tamkajšnje policije, ki je po njegovih navedbah edina, ki je do zdaj imela točne podatke o nezakonitih prehodih meje. Poudaril je tudi morebitno povečanje števila nezakonitih prestopov meje, za kar policija že pripravlja dodatne dejavnosti.
Na območju Policijske uprave (PU) Novo mesto so letos do 23. aprila obravnavali 346 tujcev, ki so nezakonito prestopili državno mejo. Največ nezakonitih prehodov je bilo na območju Bele krajine. V enakem obdobju leta 2017 je v 21 primerih mejo nezakonito prestopilo 40 tujcev. Največ je bilo državljanov Alžirije, sledijo državljani Maroka in Pakistana."
http://www.rtvslo.si/kultura/razstave/med-nominiranci-za-turnerjevo-nagrado-tudi-arhitekturna-detektivska-agencija/453237,prebežnik,366,"
					26. april 2018 ob 15:36
					London - MMC RTV SLO, STA","
N. Š.
","Med nominiranci za Turnerjevo nagrado tudi ""arhitekturna detektivska agencija""","Med nominiranci za Turnerjevo nagrado, eno najuglednejših priznanj za sodobno umetnost v Veliki Britaniji, je letos tudi ""arhitekturna detektivska agencija"" Forensic Architecture, ki s pomočjo 3D-modelov prizorišč spopadov razkriva kriminalna dejanja in opozarja na kršitve človekovih pravic.
Forensic Architecture je leta 2011 ustanovil izraelski aktivist in arhitekt Eyal Weizman. Organizacija je v 3D-tehniki poustvarila zloglasni vojaški zapor Sajdnaja, ki leži 25 kilometrov severno od Damaska, uporablja pa ga režim Bašarja Al Asada.
Na podlagi pričevanj nekdanjih zapornikovInterdisciplinarni laboratorij je zapor poustvaril na podlagi pričevanj nekdanjih zapornikov, ki so jih zbrali aktivisti Amnesty International, pomagali so si tudi s satelitskimi fotografijami na Googlu in drugim prosto dostopnim materialom.
Pred leti so rekonstruirali tudi bombni napad na Gazo, gvatemalski genocid nad skupnostjo Ixil iz obdobja 1978–1984 in iz leta 2011 utopitev čolna v Sredozemskem morju s 63 prebežniki na krovu.
Na seznamu letošnjih nominirancev za Turnerjevo nagrado so še Naeem Mohaiemen, Charlotte Prodger in Luke Willis Thompson.
Dva Londončana in ena GlasgowčankaV Londonu rojeni Mohaiemen je odraščal v Bangladešu. Ustvarja filme, ki prek turbulentnih obdobij zgodovine raziskujejo zapuščino kolonializma, narodno identiteto, levo usmerjene politike in migracije.
Charlotte Prodger, ki živi in dela v Glasgowu, je nominirana za videa, v katerih po besedah žirije raziskuje ""identitetno politiko, zlasti iz queer perspektive"".
Londončan novozelandskih korenin Willis Thompson je žirijo prepričal z nemim črno-belim filmskim portretom Diamond Reynolds. To je zaročenka Philanda Castila, ki ga je julija 2016 med vožnjo ustavil policist in nanj začel streljati. Reynoldsova je takoj po streljanju, v katerem je Castile umrl, posnela dogajanje in ga v živo prenašala na Facebooku.
Nominirance razglasil direktor galerije Tate BritainOžji seznam nominirancev je v Londonu razglasil direktor galerije Tate Britain Alex Farquharson in pri tem poudaril, da je žirija, ki ji predseduje, izbrala ""izjemno skupino umetnikov, ki se ukvarjajo z najbolj perečimi političnimi in humanitarnimi vprašanji današnjega časa"". Dela nominirancev so predstavljena na spodnjih fotografijah.
Turnerjeva nagrada, poimenovana po angleškem slikarju J. M. W. Turnerju, je namenjena britanskim umetnikom za najboljšo predstavitev ali izstopajočo razstavo v zadnjem letu. Zmagovalec prejme 25.000 funtov, preostali nominiranci pa vsak po 5.000 funtov. Nagrada je bila ustanovljena leta 1984.
Razstavo Turnerjevih nominirancev bodo v Tate Britain odprli 25. septembra, zmagovalca pa bodo razglasili decembra."
http://www.rtvslo.si/svet/evropa/nemcija-po-napadih-na-jude-po-vsej-drzavi-shodi-proti-antisemitizmu/453067,prebežnik,646,"
					25. april 2018 ob 12:15,zadnji poseg: 25. april 2018 ob 17:31
					Berlin - MMC RTV SLO, STA","
A. P. J., K. S.
",Nemčija: Po napadih na Jude po vsej državi shodi proti antisemitizmu,"Po Nemčiji potekajo shodi proti antisemitizmu. Glavni povod zanje je napad na Izraelca prejšnji teden, veliko razburjenja je povzročila tudi podelitev glasbenih nagrad echo, kjer so nagradili raperja z antisemitističnimi besedili.
Največji shodi potekajo v Berlinu, Kölnu, Potsdamu, Magdeburgu in Erfurtu. Predsednik centralnega sveta Judov v Nemčiji Josef Schuster je že pred začetkom pozval udeležence, naj iz solidarnosti nosijo jarmulke (judovska pokrivala).
Ravno na začetku tedna je sicer Schuster opozoril Jude v Nemčiji, naj zaradi antisemitskih občutij v družbi raje ne nosijo judovskih simbolov na ulicah in naj bodo, predvsem v velikih mestih, previdni.
""Kljubovalno kazanje svojega pravega jaza je načeloma pravi način boja proti antisemitizmu. A vseeno bi svetoval, da v velikih nemških mestih ne nosite kipe."" Obenem je opozoril: ""Če se Nemci ne bodo jasno postavili proti antisemitizmu, je naša demokracija lahko ogrožena. Ne gre le za antisemitizem, dogajanje gre z roko v roki z rasizmom in ksenofobijo. Pri tem pa je jasno treba postaviti znak stop.""
Schuster je pred shodom pozval tudi k večjim prizadevanjem proti vsem oblikam antisemitizma v Nemčiji. ""Ne sme se tolerirati nestrpnost,"" je dejal in opozoril, da bi morala več proti antisemitizmu storiti predvsem muslimanska združenja znotraj svojih vrst.
Težava tudi v priseljevanju?Eden izmed razlogov za porast antisemitizma namreč številni vidijo v številnih novih muslimanskih priseljencih. V napadu prejšnji teden na Izraelca je bil denimo udeležen Palestinec, ki v Nemčiji živi od leta 2015. Statistika sicer kaže, da za večino napadov na Jude stoji nemška skrajna desnica, iz Berlina poroča RTV-jeva dopisnica Polona Fijavž.
Pred začetkom shodov je pravosodna ministrica Katarina Barley pozvala k močnejšemu posredovanju države pri napadih na Jude. Judovsko življenje je del nemške kulture, ""napad na to je napad na nas vse"", je dejala ministrica.
Podobno je dejal tudi zunanji minister Heiko Maas v intervjuju za časopis Tagesspiegel. ""Nikoli ne smemo dopustiti, da postane antisemitizem v Nemčiji spet vsakdanjost,"" je dodal in opomnil, da je v Nemčiji prepovedana diskriminacija na podlagi izvora, barve kože ali veroizpovedi.
Merkel: Spoznavamo novo obliko antisemitizmaJudovske organizacije v Nemčiji so sprožile alarm in opozorile na pojav antisemitskih žaljivk in groženj tudi v šolah. Oglasila se je nemška kanclerka Angela Merkel in priznala, da se država s prihodom prebežnikov z Bližnjega vzhoda in iz drugih arabskih držav srečuje tudi z novo obliko antisemitizma.
Kot žalostno je označila dejstvo, da judovski vrtci, šole in sinagoge še vedno potrebujejo stalno policijsko varstvo. Ob tem je napovedala, da bo letos obiskala Izrael; namen dvostranskega srečanja naj bi bili pogovori o zastalih mirovnih pogovorih s Palestinci.
Napade je obsodil tudi nemški osrednji muslimanski svet. ""Antisemitizem, rasizem in sovraštvo so v islamu veliki grehi, zato tega ne toleriramo,"" je dejal Aiman Mazyek.
Nagrade echo ukinjeneGlavni razlog za shod je bil napad prejšnji torek, ko je več arabsko govorečih moških napadlo 21-letnega Izraelca in njegovega prijatelja. Sprva so ju zmerjali, nato pa je Palestinec iz Sirije s pasom napadel Izraelca. Napadalec naj bi med tem vzklikal ""Jahudi"", kar je arabska beseda za Juda. Napadalec je trenutno v preiskovalnem priporu.
Dodatni razlog za proteste je tudi nedavna podelitev nemških glasbenih nagrad echo. Nagrado sta namreč prejela raperja Farid Bang in Kollegah, katerih album je bil kritiziran zaradi antisemitske vsebine. Najspornejša je bila vrstica, v kateri rečeta, da so njune mišice bolj izklesane kot tiste od zapornikov v Auschwitzu.
Podelitev nagrade je povzročila pravi škandal. Sprva je več glasbenikov vrnilo svoje nagrade, odstopilo pa je tudi nekaj članov etičnega komiteja, ki sodeluje pri podeljevanju nagrad.
Prav danes so iz nemškega zveznega združenja glasbene industrije sporočili, da bodo ukinili nagrade echo, ki je od leta 1992 najprestižnejša glasbena nagrada v Nemčiji. Organizatorji echa so sicer dodali, da bodo poleti začeli priprave na nove glasbene nagrade z drugim imenom.
Število judovskega prebivalstva v Nemčiji se je po padcu berlinskega zidu leta 1989 hitro večalo. Pred tem obdobjem je v Nemčiji živelo 30.000 Judov, nato pa je število naraslo na več kot 200.000."
http://www.rtvslo.si/slovenija/sefic-vsi-zaznavajo-da-so-se-migracijski-tokovi-okrepili/453004,prebežnik,734,"
					24. april 2018 ob 19:11
					Ljubljana - MMC RTV SLO, STA","
Al. Ma.
","Šefic: Vsi zaznavajo, da so se migracijski tokovi okrepili","Državni sekretar na notranjem ministrstvu Boštjan Šefic se je na delovnih pogovorih s kolegi v Zagrebu, Beogradu in Tirani pogovarjal o razmerah na področju nezakonitih migracij.
Cilj pogovorov je bilo pridobiti natančne informacije o dogajanju v državah, izmenjava informacij s kolegi, da bi dobili čim boljši vpogled v tamkajšnje razmere in primerjali ocene mogočega razvoja dogodkov. Govorili so tudi o tem, kako s skupnimi močmi in usklajeno obvladovati procese.
Vzpostavljena nova balkanska potKot je Boštjan Šefic po telefonu povedal iz Beograda, je dejstvo, da se je ob klasični migracijski poti čez Srbijo in Hrvaško na območju vzpostavila tudi nova balkanska pot, ki poteka iz Grčije čez Albanijo, Črno goro, Kosovo, BiH in Hrvaško v Slovenijo.
S kolegi je tako govoril, kako imeti nezakonite migracije pod nadzorom, kako učinkovito izvajati skupne mednarodne obveznosti, dvostranske sporazume in kako dolgoročno obvladovati sedanjo in prihodnje razmere. Dogovorili so se za operativni pretok informacij, vzpostavitev kontaktnih točk tako na operativni kot politični ravni.
Veliko časa so namenili tudi preprečevanju dela organiziranih kriminalnih skupin, ki obvladujejo nezakonite migracije.
Govorili so tudi o konkretni pomoči, ki jo potrebujejo posamezne države, pri čemer bi lahko pomagale članice EU-ja in tudi EU, vključno s sporazumi med državami in Frontexom, ki bi lahko poslal svoje strokovnjake v posamezne države.
Bilo je več vprašanj, idej, tudi pobude z njihove strani, ki jih bomo v prihodnjih tednih preučili in ""se verjetno v razmeroma kratkem času znova sešli in dokončno oblikovali nekatere ukrepe in dejavnosti"", je povedal.
Pojasnil je, da ocene kažejo, ""da je v celotni regiji Zahodnega Balkana, vključno z Grčijo, migracijski potencial, ki šteje približno 50.000 ljudi"". Poudaril pa, da na gibanje migrantov vplivajo številni dejavniki.
Med njimi so vremenske razmere, saj se spomladi in poleti močno izboljšajo. Vplivajo tudi odločitve v državah na migracijskih poteh. Tako imajo npr. zdaj prosilci za azil v Grčiji možnost, da z otokov pridejo na celino. Eden mogočih dejavnikov so tudi vizumske liberalizacije, ki lahko v prihodnosti prispevajo k povečanju.
Morebitni dejavniki so tudi odnosi med EU-jem in Turčijo, kjer je pol milijona beguncev, razmere v Siriji, od koder je zaznati povečan prihod beguncev v Turčijo. Opazen je tudi povečan prihod beguncev iz Turčije proti Grčiji. ""Vse to seveda vpliva na pritisk na končne države,"" je dejal.
Tokovi so se okrepiliPo njegovih besedah vsi zaznavajo, da so se migracijski tokovi okrepili, število migrantov pa se je povečalo. V ponedeljek je tako v Sloveniji število ilegalnih migrantov, ki so prišli od 1. januarja letos v državo, preseglo tisoč, kar je okoli 300 odstotkov več kot v enakem obdobju lani. Poudaril je, da gre za število, ki ga še obvladajo in da niso potrebni kakšni posebni ukrepi. Novo pa je to, da jih je okoli 85 odstotkov v Sloveniji zaprosilo za mednarodno zaščito. ""To je kar velik pritisk na naš azilni sistem,"" je dejal. Največ jih je prišlo po omenjeni novi balkanski poti, ki se začne v Grčiji.
Povedal je tudi, da se je struktura migrantov v Sloveniji glede na lani bistveno spremenila, tako da jih je letos največ prišlo iz Alžirije, Maroka, nekaj iz Libije, Pakistana, Kosova, Turčije in nekaj malega iz Sirije.
Poudaril pa je, da Slovenija za zdaj tok v celoti obvladuje. Nezakonitih prehodov proti Avstriji, Italiji skoraj ni.
Položaj doma povsem pod nadzoromGlede varnostnih razmer v Sloveniji je poudaril, da izrazitih varnostnih težav doslej ni bilo in da tem vprašanjem posvečajo posebno pozornost. Ob povečanem številu nezakonitih migracij in morebitnem povečanem številu prosilcev ""pa seveda ne moremo izključiti, da bi se situacija zaostrila"", a ""doslej tega ni bilo, resnično sprejemamo vse dejavnosti, da preventivno delujemo s ciljem preprečevanja nastanka takih situacij"", je dejal. Pri tem imajo pomembno vlogo tudi urad, nevladne organizacije, drugi državni organi. ""V Sloveniji nam to zelo dobro uspeva. Tudi v primerjavi z nekaterimi drugimi državami je pri nas res dobro stanje,"" je dodal.
Načrtuje še obisk kolegov v BiH-u in Črni gori. So pa v stalnem stiku tudi s kolegi na ravni EU-ja, saj skuša Slovenija po njegovih besedah prevzeti pobudo pri obvladovanju migracijskih tokov, zavedajoč se mogočih izzivov, če bi zastali. Zadovoljen je, da so naleteli v državah na pozitiven odziv, na katerega upajo tudi pri konkretnih ukrepih. Kolegi se zavedajo morebitnih težav, zavedajo se, da se moramo teh vprašanj skupaj lotiti, je dejal še po tem, ko je v ponedeljek in torek imel pogovore s kolegi v Zagrebu in Beogradu. Kot pomembno je še izpostavil, da vsaka država opravi svoje obveznosti."
http://www.rtvslo.si/svet/na-hrvaskem-razbili-verigo-tihotapcev-ljudi/452999,prebežnik,159,"
					24. april 2018 ob 17:47
					Zagreb - MMC RTV SLO, STA","
J. R.
",Na Hrvaškem razbili verigo tihotapcev ljudi,"Hrvaška policija je sprožila operacijo proti enajstim hrvaškim državljanom in državljanu BiH-a zaradi združevanja v kriminalno združbo, ki naj bi od konca lanskega leta iz BiH-a na Hrvaško pretihotapila najmanj 150 ljudi.
Hrvaški kriminalisti so operacijo v sodelovanju z državnim uradom za zatiranje korupcije in organiziranega kriminala (USKOK) ter policijskimi kolegi iz Bosne in Hercegovine sprožili po večmesečni preiskavi.
Za najmanj 25 primerov tihotapljenja ljudi iz BiH-a na Hrvaško so osumili 12 ljudi, med njimi tudi dve ženski. Osumljenci so stari od 23 do 71 let. Vsi osumljeni hrvaški državljani so z območja Karlovca in Zagreba.
Od decembra lani do aprila letos naj bi kriminalna skupina iz Bihaća in Velike Kladuše na severozahodu BiH-a v Zagreb prepeljala najmanj 150 ljudi iz tretjih držav. Za prevoz so zahtevali od 350 do 2.800 evrov, je poročala hrvaška tiskovna agencija Hina.
Po poročanju hrvaške javne televizije HRT gre za prebežnike, ki so na Hrvaško vstopili iz BiH-a in bili namenjeni proti Zagrebu."
http://www.rtvslo.si/slovenija/drzavni-sekretarji-bodo-v-pricakovanju-porasta-migracij-na-balkanu-staknili-glave/452806,prebežnik,370,"
					23. april 2018 ob 08:53,zadnji poseg: 23. april 2018 ob 20:15
					Ljubljana - MMC RTV SLO, STA","
T. H.
",Državni sekretarji bodo v pričakovanju porasta migracij na Balkanu staknili glave,"Državni sekretar na notranjem ministrstvu Boštjan Šefic se odpravlja na Hrvaško in v Srbijo, kjer se bo s tamkajšnjima kolegoma pogovarjal o razmerah na področju migracij.
Šefic se bo danes v Zagrebu srečal z državnim sekretarjem na hrvaškem notranjem ministrstvu Robertom Kopalom, v torek v Beogradu pa s kolegom s srbskega notranjega ministrstva Milosavom Miličkovićem.
Z notranjega ministrstva drugih podrobnosti niso sporočili, prihaja pa do srečanj v času, ko ob toplejših mesecih opozarjajo na možnost porasta migracij v regiji.
Ministrica za notranje zadeve Vesna Györkös Žnidar je pred dnevi dejala, da je v Sloveniji v zadnjem času očiten porast klasičnih nezakonitih migracij in da se migracijska slika poslabšuje ter da je v toplejših mesecih pričakovati, da bodo migracije v porastu.
Ob tem je po četrtkovi seji vlade zagotovila, da je policija pripravljena, načrti pa izdelani, a dodala, da bodo tokrat migracije zadevale celotno državo. Ne pričakuje sicer, da bi bil prebežniški val tako obsežen kot pred dobrima dvema letoma.
Nova prebežniška potV času, ko se je zaradi zaprtosti meja in okrepitve nadzora na mejah članic Evropske unije po podatkih Europola v regiji odprla nova prebežniška pot iz Grčije, prek Albanije, Črne gore ter Bosne in Hercegovine na Hrvaško, je ministrica poudarila tudi nujnost rednega obveščanja in sodelovanja med vsemi pristojnimi institucijami v teh državah ter nudenja ustrezne pomoči državam v regiji za obvladovanje migracij.
Doslej je ta pot v glavnem vodila preko Srbije, Romunije in Madžarske ali pa preko Srbije in Hrvaške proti zahodu Evrope.
Več kot laniNa Hrvaškem so v petek sporočili, da so v prvih treh mesecih letošnjega leta policisti ustavili 1371 ljudi, ki so vstopili na Hrvaško mimo mejnih prehodov, kar je za 72 odstotkov več kot v prvem lanskem trimesečju. Na meji proti Sloveniji so ustavili 286 ljudi, s Srbijo pa 522. Iz BiH-a je poskusilo na Hrvaško vstopiti 143 ljudi.
Petina vseh letos ustavljenih prebežnikov je iz Afganistana, sledijo državljani Kosova, Pakistana in Turčije.
Pretekli konec tedna pa so slovenski policisti med opravljanjem nalog varovanja državne meje izsledili in prijeli 14 tujcev, ki so nezakonito prestopili državno mejo na območju Spodnje Preloke in Vidošičev. Devet državljanov Alžirije, štirje državljani Pakistana in državljan Tunizije so zaprosili za mednarodno zaščito, so sporočili s Policijske uprave Novo mesto."
http://www.rtvslo.si/slovenija/sodisce-o-mednarodni-zasciti-ahmada-samija-mora-presoditi-slovenija/452762,prebežnik,580,"
					22. april 2018 ob 16:36,zadnji poseg: 22. april 2018 ob 17:37
					Ljubljana - MMC RTV SLO, STA","
G. K.
",Sodišče: O mednarodni zaščiti Ahmada Šamija mora presoditi Slovenija,"Po odločitvi upravnega sodišča je šestmesečni rok za predajo Ahmada Šamija Hrvaški potekel, pristojnost presoje o mednarodni zaščiti za sirskega prebežnika pa je tako padla na Slovenijo.
Upravno sodišče je 10. aprila razsodilo, da je polletni rok iz dublinske uredbe potekel 23. februarja letos. Ker Slovenija v omenjenem roku prebežnika ni predala Hrvaški, v kateri je najprej vstopil v Evropsko unijo, je odgovornost odločanja zato prešla nanjo, je poročal spletni Večer.
Ministrstvo za notranje zadeve (MNZ) je namreč trdilo, da je šestmesečni rok začel teči 12. januarja letos, ko vrhovno sodišče ni podaljšalo začasnega zadržanja možnosti predaje, ki ga je uvedlo upravno sodišče konec lanskega leta. Ministrstvo v skladu z zahtevami upravnega postopka namreč ni izdalo uradnega akta o ovržbi Šamijeve prošnje, naj Slovenija zaradi spremenjenih okoliščin presodi o možnosti uporabe diskrecijske klavzule.
Upravno sodišče je po poročanju Večera z novo sodbo ministrstvo zdaj opozorilo, da rok ni mogel začeti teči na novo, saj ni šlo za odločanje o temelju postopka. Dodalo je, da čeprav se organ izvršilne veje oblasti očitno ne strinja s pravnomočno sodbo upravnega sodišča, to ne more biti opravičljiv razlog za neodločanje, nanašajoč se na zadnjo sodbo upravnega sodišča iz marca.
Zagovorniki pričakujejo spoštovanje sodbeV delovni skupini za azil pričakujejo, da bo MNZ spoštoval sodbo upravnega sodišča, da je Slovenija pristojna za odločanje o prošnji Šamija za mednarodno zaščito. MNZ se je z zavlačevanjem, ustrahovanjem in materialnim izčrpavanjem prosilca poskušal izogniti temu, da bi v dublinskem postopku lahko uveljavljal svoje pravice, so presodili.
Šami je naletel na državo, ki je pripravljena podpreti bombardiranje njegovega doma, Damaska, a mu hkrati sporoča, da on in njegova družina nimajo tu česa iskati, so še navedli v delovni skupini.
""Redko vidimo primer, ko si državni organi upajo v uradnih odločbah navesti, da jih 'odločba sodišča ne zavezuje'. Še bolj skrb vzbujajoče je, da se osebe na uradnih položajih niso v nobeni točki distancirale od politično motivirane rasistične kampanje, ki jo je v tem času del politike in medijev vodil proti Ahmadu Šamiju,"" so zapisali.
Odločevalci morajo zdaj po navedbah delovne skupine za azil v najkrajšem mogočem času odločiti o njegovi prošnji za mednarodno zaščito, ki jo je vložil pred več kot dvema letoma. Odločba sodišča je izvršljiva takoj in se nanjo ni mogoče pritožiti, je po navedbah Šamijevih predstavnikov zapisano v sodbi.
Slovenija mora o zadevi odločiti ""hitro""Upravno sodišče je tako Slovenijo določilo kot odgovorno za začetek postopka o presoji prošnje za mednarodno zaščito, ki jo je Šami vložil februarja 2016. Slovenija mora postopek skleniti hitro, saj bodo v nasprotnem primeru Šamiju kršene pravice, na kar je sodišče EU-ja že večkrat opozorilo.
""Legitimen cilj sta čim hitrejše obravnavanje prošenj in zmanjšanje negotovosti prosilcev za mednarodno zaščito, sploh če se njihova prošnja dalj časa ne obravnava – še posebej če gre za prosilca, ki brez dvoma prihaja z vojnih območij, kot je Sirija,"" so po poročanju Večera zapisali v sodbi.
Zamujen rok za predajo HrvaškiSpomnimo, da je Šami februarja 2016 v času begunske krize zaprosil za mednarodno zaščito v Sloveniji, vendar jo je pristojno ministrstvo junija lani zavrglo, češ da je za obravnavo odgovorna Hrvaška. Sodišče EU-ja je poleti temu pritrdilo.
Vrhovno sodišče je avgusta nato potrdilo prehodne odločitve Sodišča EU-ja in zavrnilo Šamijevo pritožbo. Od odločitve vrhovnega sodišča 23. avgusta pa je začel veljati šestmesečni rok za predajo, ki se je iztekel 23. februarja letos, zaradi česar so bili Šamijevi zagovorniki prepričani, da je Slovenija postala pristojna za obravnavo njegove prošnje za azil, kar je zdaj potrdilo tudi upravno sodišče."
http://www.rtvslo.si/evropska-unija/strozji-nadzor-na-mejah-povecuje-dobicek-tihotapcev-prebeznikov/452627,prebežnik,316,"
					20. april 2018 ob 20:31,zadnji poseg: 20. april 2018 ob 20:37
					Haag - MMC RTV SLO, STA","
J. R.
",Strožji nadzor na mejah povečuje dobiček tihotapcev prebežnikov,"Kljub manjšemu številu prebežnikov, ki prihajajo v Evropsko unijo, tihotapci ljudi s krutimi metodami ustvarjajo vse večje dobičke zaradi vse strožjih mejnih nadzorov v Evropski uniji, opozarja Europol.
""Izboljšan nadzor na mejah prebežnike odvrača od tega, da bi sami poskušali nezakonito prečkati meje, tako da so preusmerjeni v roke tihotapcev,"" je ob predstavitvi dvoletnega poročila Europolovega centra za boj proti tihotapljenju ljudi (EMSC) v Haagu opozoril vodja centra Robert Črepinko in dodal, da so tihotapci vse bolj neusmiljeni in profesionalni.
Poročilo navaja, da se je od prihoda prebežnikov leta 2015 tihotapljenje v Evropski uniji vzpostavilo kot velik in dobičkonosen kriminalni trg. Kriminalne združbe, ki se z njim ukvarjajo, so izpostavljene le majhnemu tveganju, da bi jih odkrili in kaznovali. Njihove vse bolj organizirane mreže delujejo prek meja izvornih in ciljnih držav, kaže poročilo, objavljeno na spletni strani Europola.
Europol še izpostavlja, da tihotapljenje spremlja ponarejanje dokumentov in zloraba družbenih omrežij, ki jih tihotapci uporabljajo za oglaševanje svojega kriminalnega početja. Za promocijo uporabljajo vse krutejše metode, kot je ponujanje popustov za dodatne prebežnike, npr. družinske člane, ali pakete, v katerih poleg transporta ponudijo tudi ponarejene dokumente.
Tudi njihove metode premikov so vse bolj neusmiljene: Europol poroča o prevozu prebežnikov v namerno zgrajenih neprodušnih komorah v vozilih ter tudi o tlačenju ljudi tik ob pogonske motorje kombijev, tovornjakov in tovornih vlakov.
Nekateri prebežniki se za vstop v EU zatečejo tudi k zlorabi shem za potovanje brez vizumov. Nekatere države na območju Balkana so namreč liberalizirale vizumsko politiko, zato lahko državljani Kitajske, Gvineje Bisau, Irana ali Turčije brez vizuma kot turisti v državo vstopijo za 30 dni, še ugotavlja poročilo.
Manj prihodovLani je meje EU-ja nezakonito prečkalo 204.700 prebežnikov, leta 2016 pa 511.000. Več kot polovica prebežnikov (120.000) je lani prišla iz Libije prek Sredozemskega morja. V zahodnem Sredozemlju se je število nezakonitih prečkanj meje lani več kot podvojilo, večinoma je šlo za državljane Maroka, Alžirije in Slonokoščene obale."
http://www.rtvslo.si/crna-kronika/tihotapec-devetih-prebeznikov-iz-turcije-v-priporu/452562,prebežnik,547,"
					20. april 2018 ob 12:23
					Koper - MMC RTV SLO, STA","
B. R.
",Tihotapec devetih prebežnikov iz Turčije v priporu,"Koprski kriminalisti so na zaslišanje privedli 43-letnega državljana Kosova, ki so ga že v soboto zvečer bistriški policisti ustavili pri prevozu devetih ilegalnih prebežnikov, državljanov Turčije. Za moškega, ki je bil očitno del širše kriminalne združbe, je preiskovalni sodnik odredil pripor.
Državljana Kosova, ki ima sicer začasno bivanje v Nemčiji, je v soboto zvečer med opravljanjem nalog varovanja državne meje v Dolenjah pri Jelšanah ustavila patrulja policijske postaje Ilirska Bistrica. V osebnem avtomobilu nemških registrskih oznak je bilo še devet državljanov Turčije, za katere je policija ugotovila, da ne izpolnjujejo pogojev za vstop ali prebivanje v Sloveniji in da so državno mejo prestopili peš skozi gozd, iz smeri naselja Šapjane na Hrvaškem mimo naselja Jelšane in Dolenje proti Ilirski Bistrici. Pri pregledu je imelo vseh devet blatna oblačila.
Po ugotovitvah policije je 43-letnik po predhodnem dogovoru kot član kriminalne združbe čez državno mejo prepeljal omenjeno skupino prebežnikov, pri čemer je imel vlogo prevoznika ilegalcev po ozemlju Slovenije.
Državljanu Kosova so odvzeli prostost, v nadaljnjem postopku pa so kriminalisti sektorja kriminalistične policije PU Koper ugotovili, da so ilegalni prebežnikipo t. i. balkanski poti iz Srbije na različne načine prispeli na območje BiH-a ter nato s pomočjo vodičev in prevoznikov nedovoljeno vstopili na območje Hrvaške, od koder so bili z različnimi vozili prepeljani do meje s Slovenijo. Celotno skupino je nato prevzel vodič, ki jih je po gozdu iz Hrvaške v Slovenijo pretihotapil v bližino naselja Dolenje, tam pa jih je v svoj osebni avtomobil naložil osumljenec, ki jih je nameraval prepeljati do Italije oz. mesta Trst.
Na policiji so ob tem opozorili na konkretno nevarnost za zdravje in življenje ljudi, saj je bilo vozilo registrirano za sedem oseb. Med drugim je bil v vozilu tudi štiriletni otrok.
Z organizacijo omenjenega nezakonitega prevoza so storilci po ocenah policije pridobili protipravno premoženjsko korist v skupnem znesku najmanj 36.000 evrov. Za storitev kaznivega dejanja prepovedanega prehajanja meje ali ozemlja države je sicer zagrožena zaporna kazen v trajanju do osmih let in denarna kazen.
Na Hrvaškem v prvih treh mesecih za 72 odstotkov več nezakonitih prehodov mejeV prvih treh mesecih letos so hrvaški policisti ustavili 1.371 oseb, ki so vstopili na Hrvaško mimo mejnih prehodov, kar je za 72 odstotkov več kot v prvem lanskem trimesečju. Okrepilo se je tudi število prosilcev za azil.
V prvih treh letošnjih mesecih so na meji proti Sloveniji ustavili 286 oseb, ki so poskusile nezakonito prestopiti mejo. Obenem so ob meji s Srbijo ustavili 522 oseb, ki so prišle na Hrvaško mimo mejnih prehodov. Iz BiH-a je poskusilo na Hrvaško vstopiti 143 oseb. Petina vseh letos ustavljenih oseb je iz Afganistana, sledijo državljani Kosova, Pakistana in Turčije.
Policijske statistike tudi kažejo, da so lani ustavili 2.967 oseb, ki so po skritih poteh poskušale prestopiti mejo, med njim 1.149 na meji s Slovenijo.
Na Hrvaškem pričakujejo, da bo v spomladanskih mesecih največ poskusov nezakonitega vstopa na Hrvaško v celinskih županijah ob meji s Srbijo in BiH-om. Ocenjujejo, da Hrvaška ostaja tranzitna država za migrante, ki z območja Azije in Afrike potujejo proti Zahodni Evropi.
Hrvaška policija zaenkrat zavrača trditve, da se je pojavila nova balkanska migrantska pot na območju unsko-sanskega kantona na skrajnjem severozahodu BiH čez Karlovško županijo do Bele Krajine. Na tem območju je razdalja med BiH-om in Slovenijo čez hrvaško ozemlje dolga približno 70 kilometrov."
http://www.rtvslo.si/slovenija/ladja-triglav-odplula-proti-siciliji/452521,prebežnik,450,"
					20. april 2018 ob 08:42,zadnji poseg: 20. april 2018 ob 21:44
					Koper - MMC RTV SLO, STA","
A. S., La. Da.
",Ladja Triglav odplula proti Siciliji,"Triglav, ladja Slovenske vojske, je odplula iz Luke Koper in tako začela mednarodno misijo Eunavfor Med Sophia na jugu Sredozemlja, v prvi vrsti se bo borila proti tihotapljenju prebežnikov.
Večnamenska ladja SV s 37-člansko posadko na krovu je ob sončnem zahodu zapustila Koper in začela 56 ur dolgo plovbo do mesta Augusta na Siciliji, kjer bo sodelovala v mednarodni misiji Eunavfor Med Sophia. Naloga Triglava bo predvsem boj proti tihotapljenju ljudi, pomagala pa bo tudi v primeru stiske na morju.
Slovenija vse od leta 2015 sodeluje v tej mednarodni misiji, v okviru katere deluje peti kontingent Slovenske vojske, ki se bo z napotitvijo ladje Triglav znatno okrepil, je pred izplutjem pojasnil poveljnik 430. mornariškega diviziona, kapitan bojne ladje Boris Geršak. ""Prepričan sem, da bosta naša ponovna napotitev in delo naših pripadnikov ponovno pokazala, da smo Slovenska vojska, in preko nje tudi Republika Slovenija, lahko aktiven deležnik v zagotavljanju mednarodne stabilnosti na morju in predvsem pri mednarodnih naporih, ki trenutno potekajo za razrešitev migrantske krize v Sredozemske morju,"" je ocenil Geršak.
Celoten peti kontingent sicer sestavlja 45 pripadnikov Slovenske vojske, od katerih so nekatere že pred dnevi napotili v morsko bazo v Augusti. S Triglavom bo priplula še 37-članska posadka, v kateri so tudi pripadniki vojaške policije in medicinskega osebja. Kot je navedel poveljnik kontingenta, poročnik bojne ladje Simon Vrabec, bodo po prihodu v Augusto, pričeli s tri do petdnevnim integracijskim usposabljanjem, katerega namen je poenotenje vseh postopkov za izvedbo naloge. Sledila bo plovba, pri čemer bodo upoštevali rutino, po kateri bodo po pet dni na morju, nakar bodo sledili trije dnevi oskrbe v pristanišču. Misija se bo predvidoma končala do 1. avgusta.
Glavni namen operacije je omejevanje delovanja tihotapcev z ljudmi v Sredozemlju. V operaciji Slovenija z vojaškim prispevkom neprekinjeno sodeluje že od leta 2015. Na petmesečni misiji, ki so jo končali marca 2016, so na primer v Sredozemlju rešili ali podprli reševanje več kot tisoč prebežnikov, od katerih so jih več kot 500 vkrcali na sam krov Triglava.
Raketni sistemi ne delujejoČeprav je ladja Triglav pomanjkljivo oborožena, je za misijo pripravljena, zatrjuje načelnik generalštaba SV-ja Alan Geder, saj gre za misijo humanitarnega tipa. Na operaciji Sophia namreč raketnih sistemov in topov, ki ne delujejo, ne bodo potrebovali. Je pa zatrdil, da v prihodnje načrtujejo obnovo.
Ker je Triglav relativno majhna ladja, so se pred začetkom misije pojavljali pomisleki. A po vrnitvi leta 2016 je poročnik bojne ladje Andrej Pečar poudaril, da se je ""majhnost izkazala za prednost, predvsem pri izvajanju patruljiranja in izvidništva. Veliko pozneje te opazijo, veliko bolj se lahko približaš sumljivemu plovilu, ne da bi bil opažen. Hitri smo bili, odzvali smo se takoj na vsak ukaz, tako da smo se izkazali za pomemben del te misije."""
http://www.rtvslo.si/svet/evropa/grsko-sodisce-prebeznikov-se-ne-sme-zadrzevati-na-otokih/452510,prebežnik,447,"
					20. april 2018 ob 07:51
					Atene - MMC RTV SLO","
A. P. J.
",Grško sodišče: Prebežnikov se ne sme zadrževati na otokih,"Grško sodišče je odločilo, da se prebežnikov, ki iz Turčije pridejo v Grčijo, ne sme več zadrževati na otokih v Egejskem morju, ampak lahko pridejo v celinsko Grčijo. Nekateri se bojijo, da bo odločitev znova povečala število prebežnikov v Evropi.
Sodišče je odločitev sprejelo dve leti po tem, ko je Evropska unija s Turčijo sprejela dogovor, s katerim je balkanska begunska pot zamrla.
Novost sicer velja le za nove prebežnike, torej tiste, ki bodo po morju iz Turčije dosegli otoke Lezbos, Samos, Kos, Hios, Rodos in Leros v prihodnjih dneh. Novico je zato okoli 15.000 prebežnikov, ki že dve leti čakajo v negotovosti na grških otokih, sprejelo z jezo in nelagodjem, saj odločitev ne velja za nazaj, tako da bodo morali sami še naprej čakati, kako bodo rešene njihove prošnje za azil. Tisti, ki bodo na otoke prišli v prihodnjih dneh, pa bodo lahko preskočili vrsto in jih bodo grške oblasti takoj prepeljale na celino, poroča Telegraph. V begunskih taboriščih so zato izbruhnili manjši nemiri.
""Ti ljudje, ki več mesecev ždijo na otokih, so že do zdaj veliko pretrpeli, zato jih je odločitev grškega sodišča močno prizadela,"" je dejal član organizacije Zdravniki brez meja Luca Fontana, ki deluje na Lezbosu, kjer je v begunskem zatočišču trikrat več ljudi, kot jih objekt sprejme.
""Nezakonito in nehumano"" zadrževanjeSodišče je odločitev sprejelo na pobudo grškega sveta za prebežnike, ki že dolgo opozarja, da je nezakonito in nehumano ljudi zadrževati na otokih. ""Nismo našli nobenih resnih in neizogibnih razlogov, ki bi upravičevali omejitev gibanja prebežnikov. To tudi ni v javnem interesu in ni v skladu s priseljensko politiko,"" je odločilo sodišče. Ljudi, ki bodo prišli na enega izmed grških otokov v Egejskem morju, tako oblasti po novem ne bodo smele več strpati v zanemarjena zatočišča v neposredni bližini počitniških naselij, ampak bodo lahko pot s trajektom nadaljevali proti pristanišču Pirej.
Jianis Balafas, namestnik grškega ministra za migracije, je napovedal, da bo odločitev sodišča ""povzročila nekaj težav"" in ""ustvarila nove okoliščine"" za prebežnike, ki se odpravljajo na pot proti Grčiji. Večina prebežnikov, ki pride v Grčijo, želi pot nadaljevati v zahodno in severno Evropo, a njihovo potovanje je mnogo težje kot leta 2015. Več držav na poti je namreč na mejah postavilo žičnate ograje in okrepilo mejni nadzor. Vprašanje je tudi, ali bodo begunski centri v osrednji Grčiji sposobni sprejeti večje število ljudi.
Neimenovani uradnik Evropske komisije je za Reuters komentiral, da so odločitev grškega sodišča sprejeli ""z veliko zaskrbljenostjo"".
Število prebežnikov znova rasteŠtevilo prebežnikov, ki prečkajo Egejsko morje, je mnogo nižje kot na vrhuncu begunske krize, a v zadnjih mesecih so v Grčiji znova zaznali več prihodov. V primerjavi z letom 2017 je v državo prišlo za 27 odstotkov več prebežnikov."
http://www.rtvslo.si/kultura/knjige/iranska-nobelovka-v-ljubljani-to-je-bila-revolucija-proti-pravicam-zensk/452280,prebežnik,1473,"
					18. april 2018 ob 08:38
					Ljubljana - MMC RTV SLO","
Ksenja Tratnik
","Iranska nobelovka v Ljubljani: ""To je bila revolucija proti pravicam žensk""","""Predsednik države je rekel, da Nobelova nagrada za mir ni pomembna, da je pomembna samo tista za književnost,"" se odziva iranskih oblasti na sprejetje nagrade spominja iranska pravnica in borka za človekove pravice Širin Ebadi, ki je leta 2003 kot prva Iranka in prva muslimanka prejela Nobelovo nagrado za mir. V Sloveniji se mudi kot gostja 50. mednarodnega srečanja pisateljev PEN.
Novico, da je prejemnica Nobelove nagrade za mir, je izvedela v Parizu, in kot pravi, je imela kar nekaj težav, saj sprva ni verjela, da gre za resnično novico, temveč je bila prepričana, da gre za potegavščino.
""V Parizu sem bila na seminarju o iranski kinematografiji. Spominjam se, bil je petek, imela sem polet za vrnitev v Iran, ko so me poklicali, da bom čez nekaj minut izvedela pomembno novico. Vprašala sem, od kod, in povedali so, da od Nobelovega odbora. Naprej sem pomislila, da se kdo od prijateljev šali, čez deset minut pa so res poklicali in povedali, da sem dobila nagrado. Še vedno nisem verjela, da je to res. Nagovarjali so me, naj prižgem radio, ker bo novica kmalu na vseh evropskih radiih. Šele takrat sem verjela,"" se je spominjala dogodkov pred 15 leti na pogovoru v okviru svojega obiska ob 50. srečanju PEN-a, na katerem je predstavila svojo knjigo Iran se prebuja. Iranske oblasti so, pričakovano, skušale novico o nagradi ignorirati. Novico, da je prejemnica ugledne nagrade, so, kot je povedala, objavili šele pozno zvečer, da bi dosegla čim manj ljudi.
Prva sodnica v IranuŠtudirala je pravo, iz katerega je tudi doktorirala. K odločitvi, da študira pravo, je pripomoglo to, da je bil odvetnik njen oče in pravne stvari so bile običajna tema družinskih pogovorov. ""Že od otroštva me je zelo zanimala enakopravnost in enakost med ljudmi,"" pojasni odločitev, zakaj pravo. ""Takoj po končani univerzi sem postala sodnica, ker sem mislila, da bom s tem lahko vplivala na enakopravnost in enakost pred zakonom."" Bila je prva sodnica v državi in postala tudi prva predsednica teheranskega okrožnega sodišča.
Ko pa je leta 1979 prišlo do prevrata in islamske revolucije, – sama je pred izbruhom podpirala opozicijo, zelo hitro po revoluciji pa se je zavedela, da ne prinaša nič dobrega –, se je njena poklicna pot spremenila. ""Povedali so mi, da ne morem biti več sodnica, ker sem ženska. Degradirali so me na mesto administratorke na tem istem sodišču."" Takrat je zapustila sodišče in odprla zasebno odvetniško pisarno ter se posvetila izključno primerom, povezanim s kršenjem človekovih pravic. Njen glavni cilj je bil boj za enakost in enakopravnost ter ljudem pokazati, kakšne usodne posledice ima slaba zakonodaja.
Pred letom 1979 je v Iranu vladal šah Mohamad Reza Pahlavi. ""V tistem času je bil standard ljudi višji, v družbi je veljala višja stopnja svobode, ni pa bilo politične svobode, o šahovih napakah je bilo prepovedano pisati in razpravljati. Ljudje so bili nezadovoljni in so se uprli, sledila je revolucija, ki jo je vodil ajatola Homeini (op. vrnil se je po 14 letih v izgnanstvu)."" Ta je pred revolucijo obljubljal svobodo, med drugim je ženskam napovedal, da bodo lahko svobodno izbirale svoja oblačila, bil je poln lepih besed in obljub. Približno štiri mesece po revoluciji pa so začeli spreminjati zakone, povezane s pravicami žensk. Prva sprememba je bila, da mora ženska nositi ruto, sicer ji je grozi kazen. Veljati je začel tudi zakon, da ima lahko moški štiri žene. ""Zakoni, ki so kršili pravice žensk, so si sledili drug za drugim. Zaradi tega te revolucije ne imenujem islamska revolucija, temveč jo imenujem revolucija proti pravicam žensk.""
Ko je videla, v kakšno smer se razvija politika, je začela boj proti režimu. ""Na žalost revolucija ni prinesla nič dobrega, in to je tudi razlog za nezadovoljstvo Irancev. Povečala se je revščina, razmahnila se je korupcija, ki ostaja nekaznovana."" Nezadovoljni Iranci po njenih besedah zaradi tega protestirajo, protesti, kot so bili tisti konec februarja letos, ko so protestirali delavci po vsej državi, pa se končajo z aretacijami. ""Vlada je sporočila, da je zaprla 3.700 ljudi.""
Leta 1980 je Irak napadel Iran, vojna se je vlekla osem let in izčrpavala obe državi, iranski režim pa je to vojno uporabil kot izgovor, da je svoje politične nasprotnike odstranil. ""Ne samo, da vojna ni odstranila iranskega režima, temveč ga je še okrepila.""
Dovoljena je tudi usmrtitev mladoletnikaNa njeno udejstvovanje je imel močan vpliv primer njenega svaka, komaj 16-letnega Fuada, ki ga je režim prijel in odstranil zaradi njegovih političnih prepričanj. Eden od zakonov, ki so začeli veljati po revoluciji, je bil tudi ta, da je mogoče usmrtiti tudi mladoletnika. ""Samo 16 let mu je bilo, ko je v šoli delil propagandne materiale, toda bil je usmrčen."" V enem samem tednu dni je namreč režim, pod pretvezo, da gre za državno varnost, odstranil najmanj 3.000 političnih nasprotnikov, med katerimi je bil tudi Fuad. Prijeli so ga, ker je delil propagandne letake prepovedane opozicijske politične opcije. Fuadov primer je močno vplival na njeno udejstvovanje. ""V petminutnem sojenju je bil obsojen na 20 let zapora. Sedem let je preživel v zaporu, starši so ga lahko obiskali enkrat tedensko. Nekega dne, ko ni bil dan za obiske, so družino poklicali, naj pridejo. Predali so jim torbo z njegovimi stvarmi, on pa je bil usmrčen,"" se spominja pretresljivih dogodkov.
Ker oblast nadzoruje tudi domače medije, je Ebadijeva glas o tem, kaj se dogaja na iranskih sodiščih, širila prek medijev v tujini. ""Iranska sodišča ne odločajo svobodno, odločajo, kakor jim naročijo varnostni organi. Sojenje vedno poteka za zaprtimi vrati, brez medijev. Edino, kar mi je preostalo, je bilo to, da sem v tujih medijih povedala, kaj se dogaja, kar je močno jezilo režim, spraševali so me, zakaj dajem te intervjuje. Povedala sem jim, da me ne poslušajo, zato sem primorana.""
Zaradi svojega dela je končala za zapahi, prav tako tudi njen mož, sestra in sodelavci. Režim ji je zaradi njenega dela leta 2009 zaplenil premoženje, med drugim tudi Nobelovo spominsko plaketo in medaljo, zaprl njeno nevladno organizacijo, skratka skušal jo je utišati, o čemer je pisala v knjigi Until we are free. ""To je cena, ki jo moramo plačati za uveljavitev demokracije. Preživela sem težke čase, a ni mi žal.""
Ne le gospodarstvo, tema pogovorov naj bodo tudi človekove praviceNa vprašanje, kaj lahko mednarodna skupnost naredi, da bi se izboljšal položaj žensk v Iranu, Ebadijeva odgovarja, da je pomembno, da države, med njim tudi Slovenija, v odnosih z Iranom ne govorijo le o gospodarskem sodelovanju, temveč da odpirajo tudi teme, kot je spoštovanje človekovih pravic. ""Dobro bi bilo, da se slovenska vlada ne pogovarja le o ekonomskem sodelovanju, temveč tudi o človekovih pravicah. Ko gredo v Iran, naj se pogovarjajo tudi z iransko družbo, ne le z vlado. Tako naj države pokažejo iranski vladi, da so pomembni ljudje. Osebno mislim, da se bo iranski režim čez nekaj let spremenil, Iranci si želijo sekularnega sistema. Ta vladavina teokracije je to pokazala.""
Potem ko je bila deležna številnih groženj, je leta 2009 iz Teherana odšla v London, kjer živi še danes in ostaja aktivna borka za človekove pravice. Nedavno je bila v Bangladešu, kjer je obiskala begunska taborišča Rohing, med begunsko krizo je obiskala tudi več taborišč za prebežnike v Srbiji, Franciji in Nemčiji.
""Že prej sem omenila, da je po islamskem kazenskem zakoniku, ki je začel veljati po revoluciji, življenje moškega dvakrat več vredno kot ženske. V večini islamskih držav zakoni določajo kompenzacijo le v primerih finančne narave, kot je npr. dediščina. Islamska republika pa dopušča kompenzacijo ali krvavi denar tudi v kriminalnih primerih. Po islamskih zakonih ima družina žrtve uboja ali nenaklepnega umora pravico izbirati med zakonsko predpisano kaznijo in denarnim nadomestilom. Mnogi islamski učenjaki zagovarjajo stališče, da se krvavi denar ne sme ozirati na spol. Vendar se Iran pri tem vede diskriminatorno, zato prihaja do grotesknih razsodb, ki v resnici kaznujejo žrtve. V našem opisanem primeru je sodnik določil, da je življenje dveh moških več vredno kot življenje umorjene 11-letne deklice (op. Lejle), in zahteval, da njena družina s 1.000 dolarji krije stroške njune usmrtitve. Lejlin oče je prodal tisto malo, kar je imel, vključno s kočo iz blata, v kateri je družina spala. Brez doma, a prepričani, da jim bo povrnjena vsaj čast, so denar nesli na sodišče. Ni ga bilo dovolj. Medtem ko je skušala zbrati še preostanek vsote, je družina prenočevala kar pri grobnici ajatole Homeinija, velikanskemu mavzoleju. Lejlin oče je najprej ponudil na prodaj svojo ledvico, pa so njegov organ zavrnili, ker je v preteklosti užival mamila. Potem je skušal svojo ledvico v promet spraviti Lejlin brat in bil prav tako zavrnjen, saj je bil hrom zaradi poliomielitisa. Zdravnik je vprašal, zakaj si tako želita prodati ledvico. Zgodba je prišla na dan. Razložila sta mu, da se omadeževani z Lejlino sramoto ne morejo vrniti v svojo vas. Čast družine je odvisna od kreposti žensk in samo usmrtitev napadalca lahko spere madež z nje.""
Odlomek iz knjige Until we are free"
http://www.rtvslo.si/svet/nemcija-podaljsuje-nadzor-na-meji-z-avstrijo-danska-na-meji-z-nemcijo/451816,prebežnik,385,"
					13. april 2018 ob 08:27,zadnji poseg: 13. april 2018 ob 17:37
					Berlin - MMC RTV SLO, STA","
B. V., J. R.
","Nemčija podaljšuje nadzor na meji z Avstrijo, Danska na meji z Nemčijo","Nemčija namerava nadzor na meji z Avstrijo podaljšati za šest mesecev, je dejal nemški notranji minister Horst Seehofer, ki je pojasnil, da je zahteva pogojena z varnostnopolitičnimi razmerami.
Seehofer je še dejal, da je Nemčija o podaljšanju nadzora meje, ki ga je uvedla ob množičnem prihodu prebežnikov Evropo leta 2015, obvestila Bruselj. Izrazil je upanje, da bo zahteva Berlina upoštevana.
Trenutni nadzor na meji med Avstrijo in Nemčijo se konča 12. maja, Seehofer pa je že marca napovedal, da si bo Nemčija prizadevala za podaljšanje. ""Tudi nam bi bila ljubša zaščita zunanjih meja EU-ja, tako da nadzor na notranjih mejah ne bi bil več potreben, a dokler ni ustrezne zaščite zunanjih meja, moramo tukaj in tam zaščititi, nadzorovati tudi naše notranje meje,"" je med delovnim obiskom pri francoskem kolegu Gerardu Collombu še dejal Seehofer.
Mejni nadzor je podaljšala tudi Danska, in sicer na meji z Nemčijo. Nadzor naj bi bil v veljavi do 11. maja. ""Še vedno so prisotni močni pritiski na zunanje meje EU-ja in izzivi, ki so posledica priliva prebežnikov,"" je po poročanju nemške tiskovne agencije DPA dejala danska ministrica za integracijo Inger Stojberg.
Danska je nadzor na mejah uvedla januarja 2016. Od takrat danski policisti na meji naključno preverjajo avtomobile, vlake in avtobuse. Nadzor obsega tudi dve trajektni pristanišči Gedser in Rodby. Na kopenski meji med državama danskim policistom pomaga tudi vojska.
Kot še navaja nemška tiskovna agencija DPA, trenutno znotraj schengenskega območja, za katerega velja prost pretok ljudi, blaga in storitev, nadzor na meji poleg Nemčije izvajajo še Avstrija, Francija, Danska, Švedska in Norveška, ki sicer ni članica EU-ja. Vse države uvedbo nadzora na notranjih mejah schengenskega območja utemeljujejo z varnostnimi razmerami, ki so nastale ob prihodu prebežnikov leta 2015. Francija ob tem navaja tudi nevarnost terorističnih napadov.
Avramopulos ""nadzornice"" vabi na pogovoreEvropski komisar za notranje zadeve Dimitris Avramopulos je Nemčijo in druge države, ki izvajajo nadzor na notranjih mejah, povabil na pogovore, ki bodo še ta mesec. Kot je povedal za nemški časnik Die Welt, bodo na srečanju govorili o posledicah nadzora za sosednje države in možnih alternativah. Evropska komisija si sicer prizadeva za kar se da hitro odpravo nadzora na notranjih mejah, navaja DPA.
Dodatni nadzor na notranjih mejah schengenskega območja je trenutno omejen na šest mesecev in ga je mogoče podaljševati, a ga je treba vsakič znova utemeljiti."
http://www.rtvslo.si/svet/rusija-poskusa-zahodne-sile-odvrniti-od-napada-na-sirijo/451811,prebežnik,1441,"
					13. april 2018 ob 07:38,zadnji poseg: 13. april 2018 ob 22:22
					Moskva,Washington - MMC RTV SLO, Reuters","
B. V., J. R.
",Rusija poskuša zahodne sile odvrniti od napada na Sirijo,"Rusija je okrepila prizadevanja, da bi zahodne sile - ZDA ter Veliko Britanijo in Francijo - odvrnila od napada na sirske sile v odgovor na domnevni napad s kemičnim orožjem v Dumi.
Ruski predsednik Vladmir Putin je francoskega kolega Emmanuela Macrona opozoril pred ""nevarnimi dejanji"", zunanji minister Sergej Lavrov je Evropo posvaril pred novim prebežniškim valom v primeru posredovanja, rusko obrambno ministrstvo pa je odgovornost za kemični napad pripisalo Veliki Britaniji.
Strokovnjaki Organizacije za prepoved kemičnega orožja (OPCW) so medtem na poti v Sirijo in bodo preiskavo začeli v soboto. Generalni sekretar Združenih narodov Antonio Guterres je sporočil, da bodo inšpektorjem omogočili neoviran dostop, kamor bodo želeli in kadarkoli bodo želeli. Rusija je medtem po poročanju Televizije Slovenija že sporočila, da izsledkov OPCW-ja v Siriji ne bo priznala.
Ruska vojska odgovornost pripisuje LondonuRuska vojska ima ""dokaze, ki kažejo na neposredno vpletenost Velike Britanije pri pripravi te provokacije v Vzhodni Guti"", je sporočil tiskovni predstavnik ruskega obrambnega ministrstva Igor Konašenkov.
London je po njegovih navedbah naročil Belim čeladam, ki pomagajo ponesrečencem na območjih pod nadzorom upornikov, naj uprizorijo domnevni kemični napad v sirskem mestu Duma. Bele čelade so nato tudi prve poročale o napadu.
""Belim čeladam so povedali, da bo skupina Džaiš al Islam med 3. in 6. aprilom izvedla serijo topniških napadov na Damask. To je sprožilo odziv vladnih sil, kar so Bele čelade izkoristile za uprizoritev te provokacije,"" razlaga Konašenkov.
Moskva razpolaga s pogovori z ljudmi, ki so neposredno sodelovali pri širjenju videoposnetkov, namenjenih temu, da bi verjeli, da je dejansko prišlo do napada s kemičnim orožjem, trdi obrambno ministrstvo.
Rusija je že pred tem trdila, da gre za nameščen napad, niso pa doslej pri tem omenjali Londona. Tudi ruski zunanji minister Sergej Lavrov je trdil, da je bil napad uprizorjen. ""Imamo neizpodbitne dokaze, da je bil to še en uprizorjen dogodek in da je obveščevalna služba določene države, ki je zdaj v ospredju rusofobne kampanje, vpletena v ta uprizorjen dogodek,"" je dejal ruski zunanji minister.
""Najslabša lažna novica ruske propagande""Britanska veleposlanica pri Združenih narodih Karen Pierce je zelo ostro zanikala navedbe ruskega obrambnega ministrstva o britanski odgovornosti za domnevni kemični napad. ""To je groteskno, gre za očitno laž in najslabšo lažno novico, ki je prišla iz ruskega propagandnega stroja,"" je dejala.
Guterres: Ni vojaške rešitve za konfliktMedtem se je na zahtevo Rusije na odprti seji sestal Varnostni svet Združenih narodov. Generalni sekretar Združenih narodov Antonio Guterres je opozoril, da bi zadnje napetosti glede domnevne uporabe kemičnega orožja v Siriji lahko ""izbruhnile v popolno vojaško eskalacijo"". ""Že osem let ljudje v Siriji trpijo in trpijo. Znova poudarjam - ni vojaške rešitve za ta konflikt,"" je dejal Guterres.
Nebenzja: Cilj Zahoda je zrušenje Al Asadove vladeRuski veleposlanik pri ZN-ju Vasilij Nebenzja je na zasedanju sil, ki v odzivu na domnevni kemični napad grozijo z napadom - torej ZDA, Veliko Britanijo in Francijo - obtožil, da je njihov edini cilj strmoglaviti sirsko vlado Bašarja Al Asada in pregnati Rusijo iz Sirije. ""Še naprej gledamo nevarne vojaške priprave za nezakonito uporabo sile proti suvereni državi,"" je še povedal.
""Pri takšnih odločitvah se ne hiti. Če hitiš, narediš napako,"" je možnost napada na sirske sile komentirala veleposlanica ZDA pri ZN-u Nikki Haley.
Lavrov svari pred novimi prebežnikiLavrov je predtem opozoril, da bi posredovanje Zahoda po domnevnem napadu lahko sprožilo nov prebežniški val v Evropo. Kot je na novinarski konferenci v Moskvi dejal Lavrov, bi lahko že majhna dejanja pripeljala do ""novih valov migrantov v Evropo in drugih dogodkov, ki jih ne potrebujemo ne mi ne naši evropski sosedje in bi razveselili le tiste, ki jih varuje ocean"".
Rusija je že predtem opozorila, da bi lahko ameriški zračni napadi kot odziv na sobotni domnevni kemični napad v Siriji sprožili vojno med ZDA in Rusijo. Moskva obtožuje Washington, da ogroža mednarodni mir.
Mattis poziva k previdnemu odzivu ZDAAmeriški obrambni minister James Mattis je medtem pozval k previdnemu odzivu ZDA na sobotni domnevni kemični napad v Dumi. Kot je dejal, nimajo dokazov, da je za napad neposredno kriv režim sirskega predsednika Bašarja Al Asada.
Kot poroča Al Džazira, Mattis, ki so mu mediji sicer nadeli vzdevek nori pes, umirja retoriko predsednika Donalda Trumpa in napovedi vojaškega napada na sile sirske vlade. Trump, ki je dejal, da je za ""grozoto"" v Dumi zaradi podpiranja sirske vlade odgovoren ruski predsednik Vladimir Putin, je sicer napovedal raketni napad na Sirijo, nato pa je dejal, da nikoli ni povedal, kdaj bo napad. ""Lahko bi bilo zelo kmalu ali niti ne tako kmalu,"" je dejal.
Na javnem zaslišanju v kongresu je Mattis dejal, da se ZDA ""ne bodo vpletle v samo državljansko vojno"" in da so še naprej zavezane pogajanjem v Ženevi za končanje vojne pod pokroviteljstvom ZN-a.
""Želimo zaustaviti pobijanje nedolžnih ljudi,"" je dejal in dodal, da iščejo način, kako preprečiti, da stvari uidejo nadzoru. ""Naša strategija je enaka kot pred letom dni: doseči mir s pomočjo ZN-a. Obenem stiskamo IS za vrat, dokler ga ne zadušimo,"" je dejal.
Glede neposredne odgovornosti Al Asada za sobotni napad je Mattis članom kongresa dejal: ""Ne morem vam dejati, da imamo za to dokaze."" Dodal je, da na tistem terenu ZDA nimajo svojih enot, ki bi lahko potrdile navedbe. ""Verjamem, da je bil kemični napad, zdaj pa iščemo konkretne dokaze,"" je dejal.
Macron pa: Imamo dokazeAmeriški uslužbenci so sicer dejali, da je preiskava vzorcev žrtev pokazala uporabo klora in živčnega strupa. Francoski predsednik Emmanuel Macron pa je zatrdil, da ima Francija ""dokaze"", da je sirska vlada napadla Dumo s kemičnim orožjem, vsaj klorom, a podrobnosti ni predstavil.
Ob tem je v intervjuju za televizijo TF1 napovedal, da bo Francija na to odgovorila takrat, ko se bo za to odločila. Dodal je, da se o tem še usklajuje s Trumpom. Francoski predsednik, ki je uporabo kemičnega orožja že večkrat označil za skrajno mejo, je še dejal, da je eden izmed njegovih ciljev ""odstraniti zmogljivosti sirskega režima za kemične napade"". Obenem je zagotovil, da Francija ne bo dovolila stopnjevanja razmer ali česar koli, kar bi lahko ogrozilo stabilnost regije.
Vodja Macronove stranke Naprej republika in tesni predsednikov sodelavec Christophe Castaner je medtem za televiziji BFMTV in RMC dejal, da bo Macron odločitev o morebitnem napadu na Sirijo zadržal v tajnosti. ""Če se bomo odločili za napade, vam ne bom povedal,"" je dejal Castaner. ""In tudi predsednik republike vam tega ne bo izdal"".
Castaner je pojasnil, da morebitne odločitve o napadu ne bodo razkrili, da ne bi ogrozili ""kakovosti vojaškega posredovanja"" in ljudi, ki bi sodelovali v njem. Poudaril je, da je treba zaščititi interese Francije, še poroča nemška tiskovna agencija DPA.
Putin posvaril MacronaRuski predsednik Vladimir Putin je v telefonskem pogovoru francoskega predsednika Macrona posvaril pred ""nevarnimi dejanji"" v Siriji.
""Najpomembneje se je vzdržati nepremišljenih in nevarnih dejanj, ki bi predstavljala hudo kršitev ustanovne listine Združenih narodov in bi imela nepredvidljive posledice,"" so po Putinovem telefonskem pogovoru z Macronom sporočili iz Kremlja.
Britanska vlada: Zelo verjetno, da je kriv Al AsadČlani britanske vlade so se strinjali, da je ""zelo verjetno"", da je za napad odgovoren Al Asadov režim, dodali pa so, da uporaba kemičnega orožja ne sme ostati ""brez odgovora"". Premierka Theresa May se je v četrtek po telefonu pogovarjala z ameriškim predsednikom Donaldom Trumpom. Strinjala sta se, da je potrebno odvračanje od uporabe kemičnega orožja v Siriji in da bosta na to temo ""tesno sodelovala"".
Medtem je vodja opozicijskih laburistov Jeremy Corbyn dejal, da bi morala Velika Britanija pritiskati za neodvisno preiskavo ""grozljivega kemičnega napada"" pod vodstvom ZN-a, da bi lahko bili odgovorni kaznovani, namesto da čaka na navodila ameriškega predsednika.
Corbyn je dodal, da bi morala biti v parlamentu razprava pred odločitvijo o vojaški akciji, poroča Reuters.
Velika Britanija je v Siriji sicer izvajala napade na t. i. Islamsko državo, ne pa tudi na vladne sile. Po anketi YouGov napad na Sirijo v Veliki Britaniji podpira le 20 odstotkov javnosti. Leta 2013 je britanski parlament zavrnil britanski napad na Al Asada, kar je predlagal takratni konservativni premier David Cameron.
Sirska vlada zanika krivdoSirska vlada pod vodstvom predsednika Bašarja Al Asada, ki uživa vojaško in politično podporo Rusije, je zanikala vpletenost v napad, poročila o uporabi kemičnega orožja pa je označila za ""izmišljena"".
Ruske ladje zapustile oporišče TartusKot poroča Reuters, naj bi imela Rusija v sirskem zračnem oporišču Hmeimim na desetine vojaških letal, vključno z lovci in bombniki, v Sredozemskem morju pa od 10 do 15 vojaških ladij in podpornih plovil. Ruska tiskovna agencija Interfax, ki navaja Vladimirja Šamanova, predsednika odbora za obrambo v spodnjem domu ruskega parlamenta, poroča, da so ruske ladje zapustile pomorsko oporišče Tartus, in sicer zaradi lastne varnosti, kar je ""običajna praksa"" ob grožnjah z napadom.
Sirska vlada in ruske sile v Siriji imajo na voljo rakete zemlja-zrak in protiletalske sisteme."
http://www.rtvslo.si/svet/francosko-policijo-obtozujejo-potvarjanja-starosti-prebeznikov/451798,prebežnik,531,"
					12. april 2018 ob 21:24,zadnji poseg: 12. april 2018 ob 21:54
					Ventimiglia - MMC RTV SLO","
J. R.
",Francosko policijo obtožujejo potvarjanja starosti prebežnikov,"Več italijanskih humanitarnih organizacij je francosko obmejno policijo obtožilo potvarjanja rojstnih datumov dveh samostojno potujočih otrok prebežnikov, da bi ju obravnavali kot polnoletne in poslali nazaj v Italijo.
Humanitarne organizacije so na Evropsko komisijo in italijansko notranje ministrstvo naslovile dva dokumenta zavrnitve vstopa, na katerih se zdi, da so bili rojstni datumi ponarejeni, poroča Guardian. Ena tovrstnih potvorb naj bi se zgodila, ko so humanitarne organizacije nadzirale položaj okoli italijanskega obmejnega mesta Ventimiglia.
Večina prebežnikov poskuša v južni del Francije vstopiti po železniški progi, ki poteka tudi skozi Ventimiglio, vendar jih policija na prvi francoski postaji Menton Garavan zavrne in pošlje nazaj v Italijo. ""Po naključju smo srečali dva mladoletnika, ki ju dobro poznamo, ko ju je ustavila francoska policija,"" je dejala Daniela Ziterosa iz organizacije Intersos.
""Videli smo, da je policija na dokument zavrnitve vstopa zapisala napačen datum, ki se razlikuje od tega, ki sta ga navedla mladoletnika. Uspelo nam je preprečiti namero policije in francoska stran ju je nato sprejela,"" je razložila Ziterosova.
Deček iz Eritreje je fotografiral dokument zavrnitve, na katerem so datum rojstva zapisali kot 1. oktober 2000, čeprav je rojen 1. oktobra 2001. Deček je v Italijo prispel junija lani in poskuša priti na Švedsko, kjer živi njegov brat.
Pravica do združitve z družinskimi članiEvropska zakonodaja spodbuja, da se mladoletni prebežniki brez spremstva zaščitijo in da imajo mladoletni prosilci za azil v kateri izmed držav EU-ja pravico do prihoda v državo, kjer bivajo njihovi družinski člani.
Evropsko sodišče spremenilo zakonodajoEvropsko sodišče (ECJ) je sicer prav danes spremenilo zakonodajo o združevanju mladoletnih prebežnikov s svojimi družinami. Prebežniki bodo po novem upravičeni do združitve, tudi če bodo dopolnili 18 let, še preden jim bo dodeljen azil, poroča Deutsche Welle.
Kot pogoj za pravico do združevanja bodo morali azilanti v času do treh mesecev po odobreni prošnji za azil vložiti vlogo za združevanje z družino.
Sodna obravnava ECJ-a je sledila pritožbi dekleta iz Eritreje, ki je v procesu obravnave prošnje za azil na Nizozemskem dopolnila 18 let. Po odobritvi azila je vložila prošnjo, da se ji v državi pridružita tudi njena starša, a so lokalne oblasti to zavrnile.
Humanitarne organizacije medtem kritizirajo italijanske oblasti, da jim ne uspe zagotoviti združevanja družin, zaradi česar se otroci na pot k družinskim članom podajajo na lastno pest.
Število prihodov v Italijo padaV zadnjih devetih mesecih po sklenitvi dogovora z Libijo je število prihodov v Italijo močno padlo, a v državo še naprej pride največ prebežnikov v Evropi. Letos je po podatkih Združenih narodov prek morja v Italijo prispelo 6.894 ljudi.
Številni med njimi se nato podajo na pot proti Franciji, Avstriji ali Švici, vendar je ta pot zaradi ostrega nadzora obmejne policije na točkah prehoda, kot je Ventimiglia, skoraj nemogoča. Po podatkih Intersosa trenutno pod mostom v Ventimiglii spi okoli 200 ljudi.
Italija starost prebežnikov zapiše ob identifikacijiOdnosi med Italijo in Francijo na področju migracije postajajo vse bolj napeti. Pred dvema tednoma so francoski policisti posredovali na italijanski železniški postaji in tam odvzeli vzorec urina nigerijskega prebežnika, osumljenega posedovanja mamil. Vir v italijanski policiji je po domnevnem potvarjanju starosti za Guardian dejal, da lahko francoske oblasti pri njih preverijo starost prebežnikov, saj te identificirajo, ko pristanejo na italijanski obali, še poroča Guardian."
http://www.rtvslo.si/evropska-unija/evropska-komisija-sprozila-preiskavo-resne-groznje-demokraciji-na-madzarskem/451789,prebežnik,407,"
					12. april 2018 ob 19:29,zadnji poseg: 12. april 2018 ob 20:20
					Bruselj - MMC RTV SLO","
J. R.
",Evropska komisija sprožila preiskavo: resne grožnje demokraciji na Madžarskem,"Zaradi ""obstoja očitne nevarnosti resne kršitve temeljnih vrednot Evropske unije"" evroposlanka Judith Sargentini v osnutku poročila o preiskavi stanja na Madžarskem predlaga sprožitev sedmega člena pogodbe o Evropski uniji proti državi.
Osnutek izpod peresa nizozemske evroposlanke iz vrst Zelenih, ki ugotavlja ""sistemske grožnje demokraciji, vladavini prava in temeljnim človekovim pravicam"", prihaja le teden dni po prepričljivi zmagi premierja Viktorja Orbana na parlamentarnih volitvah.
Sargentinijeva v osnutku na 26 straneh izpostavlja pomisleke glede neodvisnosti sodstva, korupcije, svobode izražanja in pravic romske in judovske manjšine ter prebežnikov, poroča portal Politico.
O končnem poročilu o stanju na Madžarskem bo Odbor Evropskega parlamenta za civilne svoboščine, pravico in domače zadeve glasoval junija, celoten Evropski parlament pa septembra.
Po poročanju Politica je več evroposlancev že izrazilo naklonjenost sankcijam Madžarski. Če bo parlament odobril predlog Sargentinijeve o sprožitvi sedmega člena evropske pogodbe proti Madžarski, bodo predlog predali Evropskemu svetu, v katerem so voditelji članic EU-ja.
Parlament prvič naročil preiskavoGre sicer za prvi primer, da je Evropski parlament naročil preiskavo delovanja vladavine prava in upoštevanja evropskih vrednot za ugotavljanje potrebe po sprožitvi sedmega člena pogodbe o EU-ju, še piše v poročilu.
Vendar tudi če Evropski parlament odobri poročilo in nato Evropska komisija sproži sedmi člen, se uvedba dejanskih sankcij proti Madžarski, kot denimo odvzem glasovalnih pravic, ne zdi verjetna, saj morajo sankcije soglasno potrditi vse članice Unije. Tudi v primeru Poljske, proti kateri je komisija sprožila sedmi člen, niso uvedli sankcij, saj je Madžarska takrat napovedala, da sankcij ne bo podprla.
Domači in tuji kritiki medtem Orbanovo vlado vse glasneje obtožujejo nedemokratičnega vladanja in izpostavljajo predvsem cenzuro v javnih medijih ter avtokratsko držo Orbana. Madžarska vse očitke zavrača.
Szijjarto: Sargentinijeva del Soroseve mrežeSargentinijeva je v sklopu preiskave delovanja demokracije in vladavine prava na Madžarskem januarja za tri dni tudi obiskala državo, kjer pa ni bila deležna gostoljubnega sprejema.
Zunanji minister Peter Szijjarto je Sargentinijevo označil za del mreže madžarsko-ameriškega milijarderja Georga Sorosa, ki naj bi si prizadeval spodkopati madžarsko vlado, njen obisk pa označil za ""politični teater"". Tudi premier Orban je kritiziral obisk evroposlanke in dejal, da je podkupljena.
""Osnutek poročila napad na Madžarsko""V četrtek se je na ugotovitve že odzval Szijjarto in sporočil, da je osnutek poročila napad na Madžarsko, in celoten proces označil za protidemokratičnega. Sočasno je eden madžarskih časopisov objavil prispevek z naslovom ""Ljudje špekulantov"", v katerem so skupaj s fotografijo Sorosa objavili imena več kot 200 zaposlenih v nevladnih organizacijah in medijih, ki niso pod vladnim nadzorom, še poroča Politico."
http://www.rtvslo.si/crna-kronika/prebeznik-utonil-pri-preckanju-kolpe/451500,prebežnik,208,"
					10. april 2018 ob 12:34,zadnji poseg: 10. april 2018 ob 13:42
					Vukovci - MMC RTV SLO, STA","
B. R., Al. Ma., G. C.
",Prebežnik utonil pri prečkanju Kolpe,"Črnomaljski policisti so pri Vukovcih v Beli krajini s pomočjo potapljačev na rečnem dnu v ponedeljek popoldne našli truplo moškega, ki naj mu ne bi uspelo preplavati Kolpe pri nezakonitem prehodu državne meje.
Sledov nasilja na truplu niso našli. Preiskava okoliščin in ugotavljanje pokojnikove identitete še potekata.
S Policijske uprave (PU) Novo mesto so sicer sporočili, da so pri Vukovcih v ponedeljek nekaj pred 14. uro izsledili in prijeli 19-letnega maroškega državljana, ki je preplaval Kolpo in nezakonito prestopil tamkajšnjo državno mejo.
Ta je nato policistom povedal, da je poskušal Kolpo preplavati skupaj s prijateljem, ki pa mu reke ni uspelo prečkati in je pri tem utonil. Ko se je začel potapljati, naj bi ga sicer skušal rešiti, a mu ni uspelo, je pojasnil.
Črnomaljski policisti so potem nemudoma poklicali črnomaljske in viniške gasilce, ki so z reševalnim čolnom in s tremi potapljači pregledali Kolpino strugo in proti večeru našli utopljenčevo truplo.
O najdbi so obvestili preiskovalnega sodnika in okrožno državno tožilko, zdravnica pa je za pokojnega odredila sanitarno obdukcijo.
Z novomeške policijske uprave so še sporočili, da so črnomaljski policisti pri Učakovcih v ponedeljek okoli 6.30 prijeli tudi maroškega državljana, ki je nezakonito prestopil državno mejo, v okolici Žuničev pa okoli 8. ure še dva alžirska državljana."
http://www.rtvslo.si/svet/viktor-orban-zmaga-je-priloznost-da-zascitimo-sebe-in-madzarsko/451277,prebežnik,1004,"
					8. april 2018 ob 12:58,zadnji poseg: 9. april 2018 ob 17:56
					Budimpešta - MMC RTV SLO, STA, Reuters","
B. V., J. R., A. P. J., A. V.
","Viktor Orban: ""Zmaga je priložnost, da zaščitimo sebe in Madžarsko""","Vladajoča stranka Fidesz premierja Viktorja Orbana je zmagovalka parlamentarnih volitev na Madžarskem. Fidesz je podprlo približno 49,5 odstotka volilnih upravičencev, kar pomeni, da si je Orban zagotovil dvotretjinsko večino v parlamentu.
Fidesz je v 199-članskem parlamentu osvojil 133 sedežev. Volilna udeležba je bila 69,26-odstotna. Orban je v nedeljo pozno zvečer razglasil ""zgodovinsko"" zmago na volitvah. ""Zmagali smo,"" je sporočil privržencem. ""Dragi prijatelji, za nami je velika bitka, zagotovili smo si zgodovinsko zmago - dobili smo priložnost, ustvarili smo priložnost, da zaščitimo Madžarsko,"" je dodal.
Do konca maja sprejetje zakona ""Stop Soros""Stranka Fidesz je že napovedala, da bo do konca maja sprejela zakon, ki prepoveduje dejavnosti nevladnih organizacij, ki skrbijo za begunce in migrante, znan tudi kot zakon Stop Soros. ""Brez dvoma, gre za vprašanje suverenosti in varnosti naše države,"" je dejal vodja poslanske skupine Fidesz Janos Halasz. Halasz je priznal, da tako velikega uspeha niso pričakovali, a so v stranski navdušeni: ""Ljudje so spoznali, da je šlo za odločilne volitve."" ""Nadaljevati moramo z bojem proti migracijam (...), a življenje gre naprej, tako da bomo delali na tem, da zagotovimo znižanje davkov in rast plač,"" je dodal vodja poslanske skupine Fidesza.
Drugouvrščeni Jobbik dobil 20 odstotkovSkrajno desna stranka Jobbik je na parlamentarnih volitvah sicer osvojila 20 odstotkov glasov in s 26 sedeži postala druga najmočnejša stranka v državi, kar pa ni zadovoljilo apetitov njenega vodje Gaborja Vone, ki je zato napovedal odstop s položaja. ""Jobbikov cilj je bil dobiti volitve in spremeniti podobo vlade, a nam to ni uspelo. Fidesz je spet zmagal,"" je dejal Vona.
Na tretje mesto so se uvrstili socialisti, ki so dobili 12-odstotno podporo (20 sedežev). Tudi oni so pričakovali več, zato je vodstvo stranke na čelu s predsednikom Gyulo Molnarjem napovedalo odstop. ""Čutimo se odgovorne za to, kar se je zgodilo. Sprejemamo voljo volivcev, zato odstopamo,"" je dejal Molnar.
V parlament se je uspelo uvrstiti še Zelenim (LMP) s sedmimi odstotki glasov in Demokratski koaliciji (DK) nekdanjega madžarskega premierja Ferencsa Gyurcsanyja, ki naj bi dobila nekaj več kot pet odstotkov glasov. Volilni prag za vstop v madžarski parlament je pet odstotkov.
Visoka volilna udeležba Volišča bi morali sicer zapreti ob 19. uri, a so bile čez dan pred nekaterimi volišči dolge vrste čakajočih, zaradi česar je madžarska volilna komisija podaljšala čas odprtja nekaterih volišč. Volilna udeležba do 19. ure je bila okoli 70-odstotna.
Za 199 poslanskih mest se je potegovalo 23 strankarskih list in 1.547 neposrednih kandidatov. Volilno pravico je imelo okoli 8,3 milijona ljudi.
Orban: Gre za prihodnost MadžarskePremier Viktor Orban je ob oddaji glasu poudaril, da gre pri tokratnih volitvah za prihodnost Madžarske. ""Ne izbiramo samo stranke, vlade in premierja, ampak glasujemo tudi o prihodnosti,"" je dejal. Po razglasitvi prvih izidov pa je dejal, da je njegova zmaga dala Madžarom ""možnost, da branijo sebe in Madžarsko"".
Madžarski novičarski portal Origo je objavil pogovor z Orbanom, v katerem madžarski premier volivce poziva, naj sprejmejo ""veliko, skupno odločitev, da prebežnikom ne bodo dovolili vstopa na Madžarsko in da zaščitijo deželo"". Dejal je še, da si zunanje sile, kot so ustanove Georgea Sorosa na Madžarskem, zelo prizadevajo, da bi vplivale na volitve.
Čestitali Le Penova, Wilders, Vučić, EPP in JanšaOrbanu, ki močno nasprotuje sprejemanju prebežnikov, za zmago, s katero si je zagotovil tretji zaporedni premierski mandat, prejema čestitke iz Evrope. Med prvimi mu je čestitala Marine Le Pen, vodja francoske skrajno desničarske stranke Nacionalna fronta. Zapisala je, da ""so volivci znova zavrnili politiko množičnega priseljevanja, ki jo spodbuja Evropska unija"".
Nizozemski skrajni desničar Geert Wilders je pozdravil ""odličen rezultat"". ""Madžarski volivci so znova izbrali pravega vodjo, ki je pokazal, da je posvečen delu in odločen, da jim zagotovi mirno in obetavno prihodnost,"" je v svoji čestitki Orbanu izpostavil srbski predsednik Aleksandar Vučić. Čestitkam se je pridružila tudi največja politična skupina v Evropskem parlamentu, Evropska ljudska stranka, v kateri je tudi Fidesz. ""Rad bi sodeloval z vami pri iskanju skupnih rešitev za evropske izzive,"" je v čestitki Orbanu in njegovi stranki na Twitterju še zapisal vodja EPP-ja, Nemec Manfred Weber.
Češki premier Andrej Babiš, ki opravlja tekoče posle, je tvitnil, da je Orbanova zmaga prepričljiva. Vodja češke populistične stranke Ano, ki je čestital tudi v madžarščini, je še zapisal, da se veseli nadaljnjega sodelovanja z Orbanom v okviru Višegrajske skupine, na dvostranski ravni in v EU-ju. ""Pot do reform ni nikoli lahka,"" je v čestitki madžarskemu kolegu tvitnil poljski premier Mateusz Morawiecki. Ob tem je dodal, da podpora večine družbe kaže, da se je vredno truditi. ""Želim vam uspeh za madžarsko in Evropo,"" je še zapisal Morawiecki iz poljske vladajoče stranke Zakon in pravičnost (PiS) tesno povezane z Orbanom.
Iz Slovenije je Orbanu čestital predsednik SDS-a Janez Janša, ki je na Twitterju njegovo zmago označil za zgodovinsko in dodal: ""Za Madžarsko, Evropo in ves svobodni svet.""
EK se veseli sodelovanja z Orbanom pri skupnih izzivih Iz pisarne predsednika Evropske komisije Jean-Clauda Junckerja pa so sporočili, da bo Juncker Orbanu pisno čestital in ga tudi poklical po telefonu. V EK se veselijo sodelovanja z novo madžarsko vlado glede številnih skupnih izzivov v prihodnjih mesecih, je povedal glavni govorec komisije Margaritis Schinas. Odnos med Brusljem in Budimpešto je težaven. Komisija je v minulih letih ukrepala proti Madžarski zaradi spornih potez na različnih področjih, na primer v povezavi z medijsko zakonodajo in neodvisnostjo centralne banke. Trenutno so v ospredju nesoglasja na področju migracij. Madžarska namreč poleg Poljske in Češke odločno nasprotuje begunskim kvotam, zaradi česar je komisija lani decembra trojico napotila na Sodišče EU. ""EU je unija demokracije in vrednot. Juncker in komisija menita, da je obramba teh vrednot in načel skupna naloga vseh članic, brez izjeme,"" je še poudaril Schinas.
Ovse kritičen do FideszaMednarodna opazovalna misija Organizacije za varnost in sodelovanje v Evropi (OVSE) pa je ocenila, da je vladajoča stranka Fidesz spodkopala demokratične mehanizme, da bi si pridobila prednost na parlamentarnih volitvah. ""Vztrajno prepletanje med državnimi sredstvi in financami stranke je spodkopalo možnosti za druge stranke, da bi na volitvah nastopale na enakopravni ravni."" Neenakopravnost je krepilo tudi ""prekomerno oglaševanje sporočil vladajoče koalicije, ki ga je financirala vlada"", so še ocenili mednarodni opazovalci."
http://www.rtvslo.si/evropska-unija/avstrija-zeli-nadzor-na-meji-s-slovenijo-podaljsati-se-za-pol-leta/450869,prebežnik,385,"
					4. april 2018 ob 10:47,zadnji poseg: 4. april 2018 ob 14:54
					Dunaj - MMC RTV SLO, STA","
A. P. J.
",Avstrija želi nadzor na meji s Slovenijo podaljšati še za pol leta,"Avstrijski notranji minister Herbert Kickl se zavzema za to, da bi Avstrija še za šest mesecev podaljšala nadzor na mejah s Slovenijo in Madžarsko.
Namero je zapisal v pismu, ki ga je poslal Evropski komisiji in svojim kolegom v Evropski uniji. Kickl v pismu priznava, da se je število prošenj za azil in nezakonitih prehodov meje v preteklih mesecih zmanjšalo, a poudarja, da razmere še vedno niso dovolj stabilne za ukinitev nadzora na notranji schengenski meji. ""Iz tega razloga se je Avstrija odločila, da bo izvajala nadzor na mejah s Slovenijo in Madžarsko,"" piše v pismu, ki naj bi ga odposlali v prihodnjih dneh.
""Nadzor bo sorazmeren grožnji""Minister odločitev utemeljuje s tem, da bi bila ukinitev nadzora na mejah ""napačen signal"" tihotapcem ljudi, ki bi okrepili svoje delovanje. ""Avstrija se popolnoma zaveda, da je nadzor na notranjih mejah sredstvo, ki se uporabi kot zadnje,"" poudarja in dodaja, da v trenutnih razmerah ni druge možnosti.
Kickl je še napovedal, da bo nadzor sorazmeren grožnji in bo kar najmanj oviral potovanja ter pretok blaga. Ustrezen nadzor je po njegovem mnenju potreben tudi zaradi ""latentne grožnje terorizma v vsej Evropski uniji"", da bi s tem preprečili vstop morebitno nevarnih posameznikov.
Avstrija je nadzor na notranjih mejah nazadnje podaljšala 11. novembra, in sicer za šest mesecev. Morebitno podaljšanje nadzora so članice EU-ja Evropski komisiji dolžne napovedati vsaj štiri tedne pred iztekom.
Slovenija je do večkratnega avstrijskega podaljšanja na notranji schengenski meji kritična. Kot je že večkrat poudarila, razume argumente v povezavi s teroristično grožnjo in ne nasprotuje ukrepu kot takšnemu, temveč njegovi nenamenski, nesorazmerni in neutemeljeni uporabi na slovensko-avstrijski meji.
Tudi Francija v podaljšanje nadzora na mejahKot je sporočila Evropska komisija, bo Francija spet podaljšala nadzor na mejah z državami schengenskega območja do konca oktobra zaradi stalne teroristične grožnje. Francija je komisijo o tem obvestila ta teden, je dejala tiskovna predstavnica komisije.
Francija je nadzor na notranjih schengenskih mejah uvedla po terorističnih napadih novembra 2015, v katerih je bilo ubitih 130 ljudi. Od takrat je zaradi več terorističnih napadov nadzor večkrat podaljšala za šest mesecev. Zdajšnje podaljšanje nadzora na notranjih mejah se izteče 30. aprila.
V nasprotju z nadzorom na notranjih mejah za zaustavljanje prebežnikov za podaljšanje nadzora z razlogom zagotavljanja varnosti države ne potrebujejo odobritve Evropske komisije ali pristojnih ministrov EU-ja. Zadostuje le, da Bruselj o tem obvestijo."
http://www.rtvslo.si/svet/netanjahu-zadrzal-dogovor-ki-bi-delu-prebeznikov-dovolil-zacasno-ostati-v-izraelu/450739,prebežnik,504,"
					3. april 2018 ob 09:08
					Tel Aviv - MMC RTV SLO, STA","
B. V.
","Netanjahu zadržal dogovor, ki bi delu prebežnikov dovolil začasno ostati v Izraelu","Izraelski premier Benjamin Netanjahu je po objavi dogovora z UNHCR-jem o preselitvi več tisoč afriških prebežnikov, domnevno v zahodne države, njegovo uveljavitev zadržal. Dogovor so namreč kritizirali nekateri ministri in prebivalci, ki prebežnikom nasprotujejo.
Glede na dogovor med Izraelom in Visokim komisariatom ZN-a za begunce (UNHCR), ki so ga oznanili v Netanjahujevem uradu, bi približno 16.000 prebežnikov preselili v različne zahodne države, med drugim domnevno v Kanado, Nemčijo in Italijo. Obenem bi več tisoč pretežno Sudancev in Eritrejcev lahko še vsaj pet let ostalo v Izraelu.
Pozno v ponedeljek pa je Netanjahu sporočil, da se je odločil zadržati uveljavitev dogovora in znova razmisliti o njegovih določilih. Kot je pojasnil v zapisu na svojem profilu na Facebooku, se je tako odločil zaradi številnih kritik na račun dogovora, poroča francoska tiskovna agencija AFP.
Pritisk ministrov in prebivalcevZlasti desničarski politiki so namreč prisotnost muslimanskih in krščanskih Afričanov predstavljali kot grožnjo judovskemu značaju Izraela. Dogovor je obsodila tudi skupina prebivalcev južnega dela Tel Aviva, kjer prebivajo številni prebežniki, ki nasprotujejo prisotnosti Afričanov, češ da gre za ""sramoto za Izrael"". Z njimi se bo danes srečal Netanjahu, ki je glede dogovora naletel tudi na nasprotovanje med več ministri svoje vlade.
Ministrica za kulturo Miri Regev, ki je leta 2012 afriške prebežnike primerjala z rakom, je tako izrazila zaskrbljenost glede ""identitete in družbenega tkiva"" Izraela, če bo prebežnikom dovoljeno ostati, poročanje izraelskega časopisa Jerusalem Post navaja BBC.
UNHCR je sporočil, da ga izraelska vlada o svoji nameri po zadržanju uveljavitve dogovora ni obvestila.
Italija in Nemčija dogovora nista potrdiliV ponedeljek je Netanjahu sicer sporočil, da so med državami, ki bi sprejele afriške prebežnike, tudi Kanada, Nemčija in Italija. Izraelskemu časopisu Haaretz pa so z nemškega veleposlaništva v Tel Avivu nekaj ur pozneje sporočili, da Nemčija ni prejela nikakršne prošnje od UNHCR-ja ali izraelske vlade za sprejem prosilcev za azil, ki bi jih Izrael deportiral.
Tudi italijansko zunanje ministrstvo je zanikalo kakršen koli dogovor z Izraelom glede sprejema prosilcev za azil.
Dogovor z UNHCR-jem, ki ga je oznanil Netanjahu, naj bi nadomestil načrt za množični izgon od 15.000 do 20.000 afriških prebežnikov domnevno v Ugando in Ruando, čeprav je večina prebežnikov iz Eritreje in Sudana. Izraelsko vrhovno sodišče je 15. marca sicer začasno blokiralo deportacije, ki naj bi se začele v nedeljo.
""Infiltratorji""Po podatkih izraelskega notranjega ministrstva je v Izraelu okoli 42.000 prebežnikov iz Afrike, pri čemer jih je polovica otrok, žensk ali moških z družinami, ki jim ne grozi takojšnja deportacija.
Izrael je več kot 1.400 prosilcev za azil zaprl v dva centra za pridržanje. Večina prosilcev za azil je v Izrael prišla v drugi polovici prejšnjega desetletja, in sicer prek Sinajskega polotoka, preden je Izrael mejo popolnoma zaprl. Izrael za ljudi, ki prečkajo mejo zunaj uradnega mejnega prehoda, uporablja izraz ""infiltrator"". Tudi Netanjahu je afriške prebežnike dejal, da ""niso begunci, pač pa nezakoniti infiltratorji"".
Prebežniki pravijo, da bežijo pred vojno ali zatiralsko oblastjo v Eritreji, Izrael pa jih označuje za ""ekonomske migrante"". Azil je dodelil le enemu odstotku vseh prosilcev, ki na reševanje prošnje čakajo tudi po več let."
http://www.rtvslo.si/svet/afriske-prebeznike-iz-izraela-bodo-sprejele-nemcija-italija-in-kanada/450704,prebežnik,284,"
					2. april 2018 ob 16:14,zadnji poseg: 2. april 2018 ob 17:09
					Tel Aviv - MMC RTV SLO, STA, Reuters","
A. P. J.
","Afriške prebežnike iz Izraela bodo sprejele Nemčija, Italija in Kanada","Izrael je preklical sporni načrt za izgon več kot 30.000 prebežnikov v Afriko, potem ko so oblasti dosegle dogovor z Visokim komisariatom Združenih narodov za begunce.
Kot so sporočili iz urada izraelskega premierja Benjamina Netanjahuja, so se dogovorili za nov načrt, s katerim bodo okoli 16.250 prebežnikov premestili v zahodne države. Netanjahu je dejal, da gre za Kanado, Italijo in Nemčijo. Preostalim, okoli 18.000, pa bodo podelili dovoljenje za stalno bivanje v Izraelu.
Množični izgon prebežnikov v afriške države, predvsem Ugando in Ruando, bi se moral začeti danes, a je vrhovno sodišče to odločitev zamrznilo. Načrte oblasti so kritizirali tudi številni borci za človekove pravice, poroča BBC.
Nov načrt premestitve bo uresničen v petih letih.
Denar v zameno za odhodIzraelska vlada je načrt o izgonu okoli 30.000 afriških prebežnikov iz države sprejela 3. januarja. ""Priseljenci imajo jasno izbiro - lahko sodelujejo z nami in odidejo po lastni volji ali pa bomo morali uporabiti drugačna sredstva, ki nam jih daje zakon,"" je takrat dejal Netanjahu. V skladu s tem načrtom bi izraelska vlada azil podeljevala le še v izjemnih okoliščinah.
Izraelski urad za migracije je že nekaj dni prej začel pozivati prebežnike iz Sudana in Eritreje, naj prostovoljno zapustijo državo, pri čemer je tistim, ki bi odšli do konca marca, ponudil okoli 3.500 dolarjev. Ta načrt je predvideval tudi zaprtje spornega taborišča za prebežnike v puščavi Negev.
Od leta 2013 med Izraelom in Egiptom zidPo navedbah Netanjahuja je v Izrael, preden je leta 2013 dokončal gradnjo zidu na meji z Egiptom, prišlo okoli 60.000 Afričanov. Med njimi je največ Eritrejcev in Sudancev. Večina trdi, da so od doma pobegnili, ker so bila njihova življenja ogrožena, izraelske oblasti pa so prepričane, da gre za ekonomske migrante."
http://www.rtvslo.si/svet/francoski-cariniki-vdrli-v-prostore-humanitarne-organizacije-v-italiji/450619,prebežnik,255,"
					1. april 2018 ob 12:51
					Bardonecchia - MMC RTV SLO, STA","
B. V.
",Francoski cariniki vdrli v prostore humanitarne organizacije v Italiji,"Italijo je razburil vdor francoskih carinikov v prostore italijanske humanitarne organizacije, ki pomaga prebežnikom, na italijanski strani meje med državama.
Francoski cariniki so v petek vstopili v prostore za prebežnike, ki jih vodi zdravstvena humanitarna organizacija Rainbow for Africa in se nahajajo približno kilometer v notranjosti države v obmejnem mestu Bardonecchia blizu Torina, ter po navedbah humanitarnih delavcev zahtevali, da neki nigerijski prebežnik opravi preizkus za mamila.
""Francoski obmejni agenti so oboroženi vstopili v kliniko v Bardonecchii in prisilili migranta v test urina ter zastraševali zdravnika, mediatorje in odvetnike,"" je sporočila organizacija. Ob tem so poudarili, da so se francoski uradniki resno vmešali v delo nevladnih organizacij v italijanskih institucijah.
Italijanska vlada je na zagovor v soboto poklicala francoskega veleposlanika, zunanje ministrstvo pa govori o ""resnem"" primeru in popolnoma neupravičenem ravnanju, poroča nemška tiskovna agencija DPA.
Test je bil negativenFrancoska vlada očitke zavrača. Cariniki naj bi namreč na vlaku iz Francije v Italijo opazili moškega, ki so ga sumili tihotapljenja drog. V center za pomoč prebežnikom na železniški postaji naj bi vstopili z dovoljenjem z namenom opraviti test za droge, potem ko se je potnik z dovoljenjem za prebivanje v Italiji izkrcal iz vlaka. Test je bil negativen.
Agenti lahko teste na postaji izvajajo v skladu z dvostranskim dogovorom iz leta 1990, še navaja Pariz.
Župan Bardonecchie Francesco Avato je poudaril, da ga je novica ""zelo vznemirila"", saj francoski uradniki nimajo pravice vstopa v prostore klinike, kjer pomagajo prebežnikom. Nekdanji italijanski premier Enrico Letta je dogodek označil za ""še eno napako v naslavljanju migrantskega vprašanja""."
http://www.rtvslo.si/kultura/oder/predstava-o-strahu-pred-begunskimi-otroki-ali-mali-fasizmi-so-v-vseh-nas/450555,prebežnik,402,"
					31. marec 2018 ob 11:01
					Ljubljana - MMC RTV SLO, STA","
N. Š.
","Predstava o strahu pred begunskimi otroki ali ""mali fašizmi so v vseh nas""","Na Novi pošti bodo nocoj premierno uprizorili predstavo Žige Divjaka z naslovom 6, ki zgodbo o strahu pred šestimi mladoletnimi begunskimi otroki gradi na podlagi resničnih dogodkov iz februarja 2016 v Kranju.
V tamkajšnjem dijaškem domu bi morali namestiti šest mladoletnih prosilcev za azil, a se to po burnem odzivu staršev, občine, krajevne skupnosti in nekaterih profesorjev bližnje gimnazije ni zgodilo.
O razdiralni politiki in strahuRežiser je na nedavni novinarski konferenci pojasnil, da predstava, ki v naslovu nosi število šest, zastopa šest mladoletnikov brez spremstva odraslih, hkrati pa govori o razdiralni politiki in strahu, ki se je podpihoval v času begunske krize in je vrhunec dosegel prav v Kranju.
Veliko vsebine je izmišljeneDivjak je tudi opozoril, da predstava sicer gradi na resničnem ozadju, a je kljub temu veliko vsebine izmišljene. Loteva pa se tudi vprašanja, do kod je človek pripravljen slediti svojim prepričanjem in kdaj se podredi pritisku okolice.
Avtor projekta je zgodbo želel obuditi, ker ima občutek, da se današnja družba vse bolj radikalizira v desno smer in da nekatere stvari, ki so še nekoč naletele na neodobravanje in splošno nestrinjanje, postajajo del vsakdanjika. ""Zgodba je zanimiva, ker je po eni strani zelo preprosta, po drugi pa precej kompleksna,"" je poudaril in dodal, da raziskovalno-dokumentarna predstava prikazuje, kako lahko postavljanje bodeče žice, organizacija različnih protestov, kot je bil protest v Šenčurju, podobe v medijih in politični govori privedejo do tega, da se ljudje ustrašijo šestih mladoletnih begunskih otrok.
Ozadje predstave je znanoOblasti so v času begunske krize iskale primerne namestitve za mladoletne prebežnike brez spremstva odraslih. Ena izmed možnosti je bil Dijaški in študentski dom Kranj. Nastanjeni bi bili v stavbi, kjer dijakov ni, v tretjem nadstropju študentskega doma. Ravnateljica je sklicala sestanek, starši dijakov so bili do namere odklonilni - med drugim so grozili z izpisom otrok iz doma. V znak nestrinjanja so se pridružili s podpisi tudi nekateri profesorji Gimnazije Franceta Prešerna.
""Določeni predsodki, strahovi in mali fašizmi so v vseh nas. Neko okolje, ki je bolj ali manj odprto, jih lahko duši ali podžiga,"" je povedala igralka Katarina Stegnar. V predstavi poleg nje igrajo še Iztok Drabik Jug, ki je poskrbel tudi za zvok, Alja Kapun, Vito Weis in Gregor Zorc. Temo je pomagala raziskati Maja Ava Žiberna. Video je oblikoval Domen Martinčič, svetlobo pa David Orešič. Svetovalka za kostumografijo je bila Slavica Janošević, svetovalka za jezik Mateja Dermelj, vodja predstave je Mato Marinček in producentka Tina Dobnik."
http://www.rtvslo.si/evropska-unija/erdogan-velika-napaka-bi-bila-ce-bi-bila-turcija-izpuscena-iz-siritve-eu-ja/450073,prebežnik,357,"
					26. marec 2018 ob 22:39
					Varna - MMC RTV SLO, STA","
B. V.
","Erdogan: Velika napaka bi bila, če bi bila Turčija izpuščena iz širitve EU-ja","Na vrhu EU-ja in Turčije v Varni sta obe strani izpostavili pomen partnerstva, nista pa dosegli nobene rešitve ali kompromisa. Turčija je sicer poudarila, da želi hitrejši napredek v Unijo.
""Če me sprašujete, ali smo dosegli kakšno rešitev ali kompromis, je odgovor ne,"" je vrh povzel predsednik Evropskega sveta Donald Tusk, ki je obenem poudaril, da je treba nadaljevati dialog tudi v teh težkih okoliščinah, saj imata strani pomembne skupne interese.
EU je po Tuskovih besedah v Varni odprl niz občutljivih vprašanj, kot so spora Turčije s Ciprom in Grčijo, turška vojaška operacija v Siriji in avtokratski ukrepi predsednika Recepa Tayyipa Erdogana po spodletelem državnem udaru julija 2016.
Predsednik Evropskega sveta je ponovil sklepe nedavnega vrha EU-ja, ki je obsodil nezakonita dejanja Turčije, ki Cipru preprečujejo izkoriščanje zemeljskega plina, in izrazil resno zaskrbljenost zaradi pridržanja dveh grških vojakov v Turčiji.
Potem ko je Erdogan sporočil, da bo po zasedbi Afrina na severu Sirije nadaljeval čezmejno operacijo turške vojske v mestu Tal Rifat, je EU ponovil zaskrbljenost zaradi vojaške operacije Ankare.
Prav tako so predstavniki Unije izpostavili zaskrbljenost zaradi slabšanja demokratičnega položaja v Turčiji. Predsednik Evropske komisije Jean-Claude Juncker je dejal, da bi bil čas, da se izredno stanje konča.
Erdogan poudaril željo po članstvu v UnijiTudi Erdogan je ponavljal znana stališča. Poudaril je željo po hitrejšem napredovanju na poti k članstvu v Uniji, po vizumski liberalizaciji in po hitrejšem izplačilu finančne pomoči za sirske begunce v Turčiji. Kot je dejal, bi bila velika napaka, če bi bila Turčija izpuščena iz širitvenega procesa Unije.
V odziv na kritike zaradi turškega vojaškega posredovanja v Siriji je Erdogan poudaril, da Turčija ukrepa proti teroristom, kar prispeva tudi k varnosti v Evropi, in da zaradi tega ne bi smela biti tarča, kot je dejal, neutemeljenih kritik.
Šele ko EU, zlasti nekatere članice, ne bo več pretirano kritičen, bo mogoče v celoti izkoristiti potencial sodelovanja, je še poudaril turški predsednik.
Pozivi k prekinitvi pogajanjMedtem Avstrija in Evropski parlament zaradi Erdoganovih potez odločno pozivata k prekinitvi pristopnih pogajanj s Turčijo. A soglasja za to za zdaj ni bilo, saj je Turčija za Unijo pomembna partnerica, zlasti pri zaustavljanju prebežnikov in na področju energije."
http://www.rtvslo.si/svet/izrael-na-tisoce-prebeznikov-protestiralo-proti-nacrtu-mnozicne-deportacije/449906,prebežnik,486,"
					25. marec 2018 ob 09:57
					Tel Aviv - MMC RTV SLO","
J. R.
",Izrael: Na tisoče prebežnikov protestiralo proti načrtu množične deportacije,"25.000 prosilcev za azil in njihovih podpornikov je v središču Tel Aviva protestiralo proti načrtu izraelskih oblasti za izgon več deset tisoč afriških prebežnikov iz Eritreje in Sudana, ki ga je začasno zaustavilo tudi izraelsko vrhovno sodišče.
Izraelska vlada zahteva, da prebežniki zapustijo državo in se v zameno za 2.800 evrov in letalsko vozovnico odpravijo na neimenovano lokacijo v Afriko, sicer jih čaka zapor za nedoločen čas, poroča Deutsche Welle. Nekaj prosilcev za azil so že deportirali v Ugando in Ruando, nekaj Eritrejcev, ki niso hoteli biti deportirani, pa so že zaprli.
Množične deportacije naj bi vlada začela izvajati do prihodnjega tedna, a ji je načrte za zdaj prekrižalo vrhovno sodišče, ki je na podlagi pritožbe civilnih gibanj zamrznilo odlok o deportaciji. Vlada ima zdaj do ponedeljka čas za odgovor. Več organizacij za pomoč prebežnikom poziva k alternativnim rešitvam, kot je preselitev prebežnikov zunaj Tel Aviva, kjer jih večina prebiva.
Izraelske organizacije za varstvo človekovih pravic opozarjajo, da bodo življenja prebežnikov v afriških državah ogrožena, in dodajajo, da vladni načrt blati podobo Izraela kot zatočišča za judovske prebežnike.
Sudanski prebežnik Monim Haron je na protestu zbranim povedal, da je tudi sam preživel genocid v domači državi. ""Vlada že 14 let svoje državljane napada s kemičnim orožjem. Samo ta teden je v moji rojstni regiji umrlo več deset ljudi,"" je povedal o stanju v Sudanu.
""Ne bomo sprejeli hujskaštva in postavljanja ene skupnosti proti drugi. Deportacija ljudi v negotovo prihodnost ne bo izboljšala razmer v soseskah. Ne bomo dovolili, da bi to storili v našem imenu,"" so zapisali organizatorji protestov, sudanski in eritrejski prebežniki, lokalni prebivalci in človekoljubne organizacije iz južnega dela Tel Aviva.
Med protestom je minister za izobraževanje Naftali Bennett vlado v tvitu pozval, naj ne popusti nasprotnikom deportacij, saj bi dovoljenje bivanja za ""nezakonito infiltratorje"" iščoč delo pomenili, da bi Izrael postal ""zaposlovalna agencija za ves svet"". Izraelski premier Benjamin Netanjahu je ta teden izjavil, da bi val nejudovskih migracij v Izrael ogrozil bistvo države.
Vnovični pregled prošenj eritrejskih dezerterjevOblasti so v sklopu priprav na množični izgon pred dvema tednoma zaprle prebežniško taborišče Holot v puščavi Negev in izgnale tam bivajoče prebežnike. 280 so jih premestili v bližnji zapor Saharonim, preostalim pa naročili, da ne smejo živeti v sedmih izraelskih mestih. Prošnje za azil Eritrejcev, zaprtih v Saharonimu, bodo znova preučili, saj je sodišče ob zamrznitvi deportacij odločilo tudi, da bi prebeg iz eritrejske vojske lahko bil dovolj dober razlog za dodelitev azila in pravice do bivanja v Izraelu, poroča izraelski dnevnik Haaretz.
42.000 afriških prebežnikovIzraelsko notranje ministrstvo navaja, da je v državi okoli 42.000 afriških prebežnikov, večinoma iz Sudana in Eritreje, ki so v Izrael prispeli čez Sinajski polotok. Izraelska vlada trdi, da nima nobene obveze, po kateri bi morala prebežnikom dovoliti ostati, vendar je iz odloka o pregonu izvzela otroke in tiste v starosti za upokojevanje. Tamkajšnji mediji sicer poročajo, da je obvestilo o izgonu dobilo precej moških, starejših od 67 let."
http://www.rtvslo.si/kultura/drugo/center-za-politicno-lepoto-bojna-enota-za-boj-proti-neclovecnosti/449812,prebežnik,2181,"
					24. marec 2018 ob 17:21
					Ljubljana - MMC RTV SLO","
Polona Balantič
",Center za politično lepoto - bojna enota za boj proti nečlovečnosti,"Vložili so gradbeno dovoljenje za preureditev trate pred vladno palačo v pokopališče za anonimne prebežnike; z mostom na stebrih, ki spominjajo na starorimsko gradbeništvo, želijo povezati Afriko z Evropo, ker zakaj vendar bi kdor koli moral na tvegano vožnjo z gumenjakom; preračunali so zmogljivost škarij, klešč in žag in se pravilno oboroženi podali proti žičnatim mejam 'Evrope'; in nazadnje so desničarskemu politiku pred vrata hiše – dobesedno – postavili miniaturo berlinskega spomenika žrtvam holokavsta.
""Še vedno se vsak dan veselim tega, da mora Björn Höcke (politik iz desno usmerjene stranke AfD, op. P. B.) vsak dan gledati ta spomenik. No, morda si je v vmesnem času že namestil zastor,"" pove z iskrenim navdušenjem in med smehom, ki ga od članov skupine Center za politično lepoto skorajda pričakuješ.
Obraz s plakatov in novi up nemške desniceToliko bolj lahko rahlo nagajivo radost Cesy Leonard razumemo v ozadju ene izmed izjav Höckeja, ki naj bi veljal za 'obraz s plakatov' in 'novi up nemške desnice': ""Turinško polje hrastov je postalo moje pribežališče. To je moj prostor za umik, navdih in regeneracijo."" In tja mu je berlinska skupina, in to dobesedno 'pred nos', postavila osovraženi spomenik. Da, najeli so hišo ob njegovi; za več let. Natančneje: še sedem let bo moral Höcke vsak dan zreti na malo polje stel pred okni njegove več stoletij stare hiše.
Pa ni edini, ki ga spomenik moti. Lastnik hiše je menda Höckejev somišljenik in teh v nekdanjih vzhodnih predelih Nemčije ni malo, saj je danes že notorično dejstvo, da so se voditelji zloglasnega 'DDR-ja' od nacizma distancirali; njihova država naj ne bila dedinja tretjega rajha in dejansko prvi vodilni možje zares niso bili del nacističnih klik; tega pravzaprav ni zanikala niti Zahodna Nemčija s svojo formulo o ekskluzivnem zastopstvu nemškega naroda (Alleinvertretungsanspruch), na osnovi katere je bila sredi petdesetih let formulirana tudi Hallsteinova doktrina. V skladu z njo je Bonn nemudoma prekinil diplomatske odnose z vsako državo, ki je mednarodnopravno priznala NDR, in to je leta 1957 doletelo Jugoslavijo.
Argumentacija Bonna je izpostavljala predvsem to, da naj bi bila Zvezna republika Nemčija edina suverena nemška država, Nemška demokratična republika pa zgolj sovjetski satelit. Kakor koli, režim v Pankowu, kot so ga imenovali zaradi okrožja s prebivališči mnogo funkcionarjev in s sedežem prvega in edinega predsednika NDR-ja Wilhelma Piecka (mimogrede, njegova hči Eleonore Staimer je bila prva veleposlanica NDR-ja v Jugoslaviji), ni vodil denacifikacijskega programa in temu pripisujejo tudi sedanjo veliko višjo naklonjenost desno usmerjenim strankam v novih zveznih deželah.
Plačujejo najemnino, ne kršijo zakonov, pravico do umetniškega dela na vrtu imajoČe se vrnemo k lastniku hiše. Tudi če mu akcija Centra za politično lepoto ni všeč, ne more nič. Nemško pravo izredno ščiti najemnike, in dokler Berlinčani plačujejo najemnino in ne kršijo zakonov, jih ne more izgnati; pravni red jim tudi zagotavlja pravico do postavitve umetniškega dela po lastnem izboru, ki pa v primeru hiše v Bornhagnu ne sme biti višje od sedmih metrov, in to polje stel ni. Torej bo vse skupaj tam obstalo še sedem let. Na hišo pazijo najeti uslužbenci, ki tudi opazujejo Höckeja, saj se je Center za politično lepoto projekta lotil tudi pod geslom: nad nacizem z nacističnimi metodami.
Iz tega projekta tudi izhaja velika priljubljenost skupine; ima celo množico privržencev, ki njene projekte financirajo. ""Včasih se mi zdi, da smo kot neka mladostniška tolpa,"" se zasmeji Leonardova in poudari, da privržence nabirajo tudi s humorjem. In te potrebujejo, da financirajo velikopotezne projekte. Tudi spomenik v Bornhagnu v Turingiji je bil in ostaja mogoč zgolj zaradi več kot 98.000 evrov, ki jih je skupina nabrala v spletni nabirki.
Skupina sicer, jasno, hodi po robu. S tem, da so življenja prebežnikov danes vredna tako rekoč nič, da redkokoga zares ganejo trupla v Sredozemskem morju, so denimo želeli ljudi soočiti z akcijo: Požrimo begunce. Na osrednjo berlinsko alejo Unter den Linden so postavili kletke s pravimi tigri in pozvali begunce, da se kar sami prijavijo za prostovoljne žrtve, ki se bodo v vrgle zverem v gobec. Na posnetkih tako denimo vidimo sirsko najstnico, ki povsem resno televizijskemu novinarju razlaga, da je pripravljena umreti, ker da kot prebežnica tako ali tako ni vredna nič. Seveda je šlo za satiro, a bilo je tudi mnogo ogorčenih odzivov; tudi organizacij za zaščito pravic živali, češ kaj ti ubogi tigri počnejo v kletkah središču mesta. In prav boj za pravice živali nas privede do pojma radikalni humanizem, ki ga ima Center za bistveno formulo svojega dela.
Radikalni humanizem proti medlemu boju za človekove pravice""Da, radikalni humanizem, ker smo prepričani, da se boj za človekove pravice vodi preveč korektno in milo. Vsak dan gledamo nevladne organizacije, na primer PETO ali Greenpeace, katerih predstavniki niti malo ne oklevajo s prestopanjem meja prava, ko se borijo za pravice živali; napadajo denimo ladje, ki lovijo kite ali morske pse,"" pravi Leonardova. ""Tu gre vedno za zelo radikalen boj, česar pa v ob boju za človekove pravice ne zasledimo. Tu gre za boj znotraj meja prava: ljudem nudimo hrano, denimo, ali pa prenočišče, skoraj nikoli pa ne gre za neposreden spopad z despoti ali z vladami. In to se nam zdi zares velika težava.""
Centru za politično lepoto (v nadaljevanju CPL) ne gre očitati inovativnosti pri opozarjanju na težave sodobnega sveta. Skupino, ki se ima za tovarno idej in izhodišče boja za človekove pravice s sredstvi umetnosti, bi lahko imeli tudi za umetniško formo raziskovalnega novinarstva. Za vsak projekt posebej svoj predmet raziskujejo več mesecev, običajno pol leta. Poleg jedrne skupine, katere središče je filozof in ustanovitelj skupine Philipp Ruch, projektno telo med posameznimi projekti dopolni še več deset sodelavcev. Na začetku po pravilu izdelajo video, ki predstavi problemsko vprašanje in vedno z vsaj malce humorja nakaže cilj; ta video naj bi bil vaba za denarna sredstva. V primeru spomenika v Turingiji je prikazoval sodelavce CPL-ja kot vohune, ki oprezajo za Höckejem, v primeru projekta Mrtvi prihajajo pa je prikazal simulacijo trate pred vladno palačo kot popolnoma prekrite z grobovi, v katere naj bi z imenom in priimkom, torej častno, znova pokopali žrtve begunske poti. In kot rečeno, denar prihaja; oboževalcev je vedno več.
Umorimo H. Kohla z dvigom gladine jezera … Nočemo v zapor zaradi neumnosti ali malenkostiA kar zadeva prestopanje meja prava, tega 'se CPL ne gre'. Čeprav se včasih tako zdi. ""Vsi smo pripravljeni iti v zapor, če bi bilo potrebno, seveda pa poskušamo vse vnaprej preveriti, da ne bi šli v zapor zaradi kakšnih malenkosti. Ko na primer uporabljamo podpise ministrov ali simbole zvezne vlade, preverimo, kako daleč smemo iti, kaj se bo zgodilo, če jih bomo uporabljali itd."" Leonardova doda, da zanje bolj kot ne brezplačno delajo trije odvetniki, ki skupini pomagajo, da ne bi po neumnosti kršila črke zakona. In kot pojasnilo doda: ""Pozvali smo že tudi k umoru diktatorjev in pri tem smo morali izvesti 'fino uglaševanje' formulacij, da nas ne bi tožili, če bi neposredno rekli, da hočemo videti mrtvega Putina. Tu moram omeniti, da je Nemčija posebna dežela in da nam omogoča visoko stopnjo umetniške svobode, in verjamem, da mnogo naših akcij drugje ne bi mogli izvesti.""
Tu se spomnim na duhoviti projekt nemškega enfant terribla, nekakšne galantne različice Rainerja Wernerja Fassbinderja, ki mu je Nova pošta v dneh pred gostovanjem članic CPL-ja posvetila niz filmskih večerov. Ubijte Helmuta Kohla je bilo geslo ene njegovih akcij. V kopalkah in z napihljivo raco je stal sredi Wolfgangseeja, ob katerem je zdaj že pokojni Kohl imel počitniško hišo, in se spraševal: koliko ljudi mora stopiti v jezero, da se bo gladina dvignila dovolj, da bo preplavila Kohlovo vilo … Ampak Schlingensief je na neki način imel srečo, da je umrl še pred obdobjem vedno večje pozornosti in lova na momente politično nekorektne umetnosti …
Kdaj je kraja res kraja in kdaj to niDober primer bistroumne izrabe poduka o pravu je bil tudi projekt Padec prvega evropskega zidu, ki je potekal ob 25-letnici padca Berlinskega zidu. Skupina je kar sredi dneva iz vladne četrti odmontirala bele križe z imeni žrtev, ki so umrle ob poskusih prehoda čez nikogaršnjo zemljo med Vzhodno in Zahodno Nemčijo, jih nesla prosilcem za azil in te s križi tudi fotografirala. A skupine niso mogli obtožiti kraje. Po akciji so se križi vrnili, in če nekaj vrneš oziroma nimaš namena odnesenega predmeta obdržati, to pravno gledano pač ni kraja.
In temu je sledila še ena izredno zanimiva misel Leonardove, ki je z njeno kolegico Katharino Haverich ta teden na lokaciji Nove pošte vodila delavnico: ""Dejansko se mi zdi, da me policija ščiti."" ""Vsi v Centru smo dobili kolektivne grožnje s smrtjo, med drugim nam je grozil zelo znan radikalni desničar, ki je bil član Zvezne nemške vojske, z imenom Franco A. Potem nam je deželni kriminalni urad ponudil poduk o tem, kako naj ravnamo zaradi naše ogroženosti, policija ima tudi naše zasebne naslove in pravzaprav se nam zdi, da nas država ščiti,"" dodajata.
Včasih gredo stvari svojo potV nekaj primerih so jim očitali, da so povod vandalizma. Ko so v projektu Mrtvi prihajajo s sicer uradno vlogo za gradbeno dovoljenje in spremembo namembnosti zemljišča predlagali preobrazbo trate pred vladno palačo v pokopališče, je ob tem potekal tudi pohod po vladni četrti. Naključje je hotelo, da je bila trata ravno obnovljena in zato obdana z žičnato ograjo, da nekaj dni po njej ne bi hodil nihče. A deset tisoč ljudi, ki so se pohoda udeležili – da, več tisoč jih je prišlo - je v tem videlo provokacijo. Porušili so grajo in začeli vse povprek kopati grobove; trata je bila prekopana, kot da bi bil čas vojne in kot da so želeli v obleganem mestu vsak javni prostor izkoristiti za gojenje krompirja ali pa kot da bi namesto posamičnih v središče Berlina pridrla tolpa, in to velika, divjih svinj in 'preorala' zelenico … A hujšega ni bilo … Nekaj oseb so sicer vseeno pridržali.
Pravzaprav je bilo imenitno videti ljudi, množico ljudi, ki sami kopljejo grobove, pripomnita sogovornici. In znova se nasmejim ob misli na duhovite fotografije simulacij grobov, ki so jih ljudje iz vse Nemčije pošiljali Centru: nekdo je grob naredil na lokaciji manjkajočih tlakovcev na cesti, ker so tam pač ravno menjavali neko napeljavo; drug v lokalnem parku; spet nekdo na zelenem pasu sredi ceste …
Berlin je svojevrsten mehurček sredi nemške družbenopolitične krajineLeonardova in Haverichova tudi pravita, da kot Berlinčanki živita v neke vrste mehurčku. ""Seveda veliko beremo o tem, kaj se dogaja drugje. Vendar pa živimo v Berlinu, kamor se priseljujejo in živijo glasni umetniki, dobro izobraženi ljudje, in zato moram priznati, da imam malo izkušenj s tem, kaj bi lahko pomenilo, če se kot župan v nekem malem kraju, kot je Bornhagen, zavzameš za begunce,"" pravi Leonardova, kaj pomeni za neko družino iz Sirije, če mora tam živeti. ""Ali kaj pomeni biti temnopolt in izobražen v Dresdnu in te je obenem strah po cesti hoditi v temi. To je za nas nekaj nedoumljivega.""
Da se Nemčija spreminja, govori tudi naslednje: ""Deželno združenje za svobodno gledališče je začelo organizirati šolanja za ljudi, ki delujejo v umetnosti in proti katerim nastopijo zastopniki radikalnih desničarskih ali nacionalističnih prepričanj. V tem primeru si namreč prisiljen v neki popolnoma drug način razprave o temeljnih pojmih. In tudi že v Berlinu se lahko znajdete v situaciji, v kateri moramo braniti humanistične vrednote, številni pa za to nimajo strategije. Zato ti treningi."" Proti temu se v osnovi bori Center za politično lepoto; kot naslednik omenjenega Schlingensiefa bi lahko rekli, saj je ta izjavil: ""Hitlerja moramo izgnati z besedami iz našega govora (Hitler muss man kaputtreden.)."" In to je bilo pred več kot desetletjem, saj je Schlingensief umrl leta 2010, ko vzpona konservativne politike v Evropi še ni bilo mogoče jasno predvideti; vsaj ne v tem obsegu, kot se nakazuje danes.
Ustvariti utopijo""Ustvarjena utopija, za to gre v večini naših projektov,"" pravita članici CPL-ja. ""Ne pravimo, da smo proti nečemu, ampak poskušamo razmišljati hipotetično, kaj bi bilo, če …"" In lahko bi sklenili, da ima Center tudi zato toliko oboževalcev. V nobenem projektu ni zaznati grenkobe, zamere, besa, žaljenja … Ne, gre za natančno raziskavo vprašanja in prisrčno inovativno izpeljavo projekta, ki je pravzaprav vedno gledališki ali pa uprizoritveni projekt z udeležbo.
Tudi Björn Höcke sodeluje. Pa čeprav proti svoji volji. ""Posebej zanimivo se mi zdi, da akterji naših projektov postanejo ljudje, ki tega nikakor niso želeli, in da jih mi privedemo v situacijo, v kateri se morajo odzvati,"" pove Haverichova, ki je sicer v ekipi nekaj let manj od Leonardove. ""Moramo stopiti na javni oder. To je moč naših akcij.«
To seveda velja tudi za Höckeja. Počuti se oblegan; skupino je poskušal tožiti, a zaman. Imajo pač dobre pravnike in pred oknom njegove spalnice bodo taborili še nekaj let; če se sami ne naveličajo … Vse to je rezultat pogovora dveh študentov Humboldtove univerze na nekem Macchiavellijevi misli posvečenemu taboru ob koncu tedna. Spraševala sta se: kako naj spremenimo svet. Nastal je Center za politično lepoto, ki opominja, šola in nas obenem zabava. Prav tako pa živi tako od javnih sredstev, saj posamične ustanove, denimo Gorki teater, financirajo njegove projekte, tako kot tudi od ljudi, ki jih navdušuje, jim daje misliti, včasih pa pošlje tudi na misijo …"
http://www.rtvslo.si/slovenija/jansa-odlocitev-za-eu-in-nato-kljub-nekaterim-razocaranjem-ostaja-pomemben-korak-za-slovenijo/449791,prebežnik,1074,"
					23. marec 2018 ob 20:10
					Ljubljana - MMC RTV SLO","
L. L.
","Janša: Odločitev za EU in Nato, kljub nekaterim razočaranjem, ostaja pomemben korak za Slovenijo","""Če bi bilo glasovanje za EU in Nato danes, bi oba znova podprl, bi pa bil verjetno nekoliko manj evforičen,"" je na omizju ob 15. obletnici referenduma o članstvu Slovenije v EU-ju in zvezi Nato dejal predsednik SDS-a Janez Janša. Dimitrij Rupel pa se je spomnil pritiskov natoskeptikov v obdobju pred referendumom.
Pred petnajstimi leti se je na referendumu, ki se ga je udeležilo okoli 60 odstotkov volivcev, za članstvo v EU-ju opredelilo več kot 80 odstotkov volivcev, za članstvo v zvezi Nato pa 66 odstotkov volivcev. Leto dni pred referendumom pa je bilo ustanovljeno tudi društvo Slovenski odbor za Nato, ki sta ga med drugim ustanovila tudi Rupel in Janša ter je ob obletnici referendumov tudi pripravilo omizje, kjer sta sodelovala predsednik SDS-a Janez Janša in tedanji zunanji minister Dimitrij Rupel.
Na dan referendumov smo takrat kot opozicija povabili na praznovanje na Prešernovem trgu, na katerem se nam je pridružil tudi tedanji predsednik Evropskega parlamenta, saj tedanja vlada ni priredila nobenega dogodka, se spominja Janša in dodaja, da veselje ni bilo tolikšno kot ob osamosvojitvi, pa tudi ni bila tako prelomna odločitev, ""a je še vedno odločitev, ki je ne obžalujemo"". Ob tem Janša poudarja, da tudi znotraj EU-ja ni vse idealno, a kljub temu se je večkrat že izkazalo, kako pomembno je bilo članstvo v EU-ju za Slovenijo.
Skupna valuta ublažila posledice krize""Predstavljajte si, da bi imeli v času krize lastno valuto, ki bi strašno devalvirala, in kaj bi to pomenilo za vrednost prihrankov ter naložb, tako pa je skupna valuta poskrbela za stabilizacijo položaja,"" je poudaril Janša in dodal, da je bil v času gospodarske krize denar iz evropskih skladov edini denar, ki se ga je dalo investirati. Ima pa EU tudi temnejše plati, je dejal Janša in potem navedel pozen odziv EU-ja na grško finančno krizo, kjer evropske institucije dolgo niso vedele, kako bi se nanjo odzvale, nanjo pa tudi niso bile ustrezno pripravljene. ""Takrat je padlo nekaj iluzij,"" je dejal Janša in poudaril, da je skupna valuta kljub temu preživela.
Drugi pretres, ki ga je poudaril Janša, je bila migrantska kriza. ""Tu je bil dvojen šok, v prvi vrsti zaradi kolon nezakonitih prebežnikov, ki so mirno vdirale prek schengenske meje."" Takrat se je po presoji Janše videlo, da nekaj ne deluje, pri nadzoru schengenske meje pa sta po njegovih navedbah najbolj odpovedali Grčija in Slovenija. ""Ta položaj je Evropo zdaj z znatno zamudo streznil in začelo se je delati za zavarovanje zunanjih meja in schengenske meje, ter da se je začelo razmišljati, kaj se da narediti v Afriki, da bodo ti ljudje ostali tam."" Ob tem je Janša poudaril, da je nastal kaos tudi zato, ker je Nemčija, ki je predtem veljala za državo, ki spoštuje pravila, razveljavila dublinsko uredbo.
Pot od osamosvojitve do pogajanjRupel pa je poudaril, da je bil referendum nadaljevanje zgodbe, ki se je začela prej. Najprej z osamosvojitvijo Slovenije, potem prek italijanskega veta na pridruženo članstvo Slovenije v EU-ju leta 1994, do leta 1997, ko se je odločalo o širitvi Nata. ""Leta 1998, ko sem bil veleposlanik v Washingtonu, sem tamkajšnje politike prepričeval, da Slovenija sodi v Nato, v ozadju pa so natoskeptiki iskali alternative članstvu v Natu,"" se spomina Rupel in dodaja, da si je Nato pozneje Nato zaradi bombardiranja Beograda priskrbel še več novih nasprotnikov v Sloveniji.
Rupel je poudaril tudi teroristični napad na New York, ki je spremenil načrte širjenja zveze Nato. Leta 2003 pa so se začela pogajanja med Slovenijo in zvezo Nato. Rupel se je spomnil tudi podpisa vilenske deklaracije, za katero se je pozneje izkazalo, ""da je vsebovala nekaj napačnih podatkov o Iraku"". Rupel se ob tem spominja, da je bil zaradi deklaracije deležen negativne kampanje, in poudarja, da mu je takrat tudi tedanji premier Janez Drnovšek dejal, da ne podpira podpisa vilenske deklaracije.
""Pritiski natoskeptikov so bili veliki""Rupel je navedel, da je bil pritisk natoskeptikov velik, dodatno pa se je okrepil, saj se je v času referenduma zgodil umor srbskega predsednika vlade Zorana Đinđića in tudi napad zveze Nato na Irak. ""Takrat sem se posvetoval tudi z Joschko Fischerjem, ki mi je svetoval, naj referendum prestavimo,"" je dejal Rupel in dodal, da so bili pritiski natoskeptikov hudi, saj se je upalo, da bi referendum o Natu padel. ""Breme podpori referendumu v vladi je takrat padlo na obrambnega ministra Antona Grizolda in name,"" se spominja Rupel.
""Slovenija danes v EU-ju doživlja tudi nekatera razočaranja, v prvi vrsti skozi nevtralnost komisije pri obmejnem sporu s Hrvaško, Nato pa je razočaran nad vlaganjem Slovenije v obrambo,"" dodaja Rupel in meni, da je to tudi priložnost za premislek o tem, kako naprej. Janša se je z vidika prihodnosti dotaknil predvsem brexita, za katerega meni, da je zelo slaba napoved za prihodnost EU-ja, dejal je še, da se v prehodnem obdobju upa, da bodo Britanci znova šli na referendum in glasovali drugače. ""Če ne bo, kar je zelo verjetno, nove odločitve Britancev, bomo imeli pred sabo drugačno Evropo, v kateri bo imela Nemčija prevladujoč vpliv,"" je poudaril Janša in dodal, da to lahko privede tudi do določenih težav, kot je vprašanje Severnega toka 2, ki bo bistveno povečal energetsko odvisnost EU-ja od Rusije. Janša zato vidi povezovanje z državami srednje Evrope kot ključno za Slovenijo.
Prihodnost prinaša izzive tudi zvezi NatoRupel meni, da je nujno potreben močen EU, saj je na prizorišču, kjer so velike sile Rusija, Kitajska in ZDA, potreben še en močen igralec. Rupel je zato tudi naklonjen povezovanju z državami višegrajske skupine, za katere meni, da počnejo to, kar bi morala delati tudi Slovenija. ""Postavila pa se je neka miselnost, da je danes z Madžarsko in Poljsko nekaj hudo narobe, ker izvajajo lustracijo.""
Kar zadeva Nato pa Janša pojasnjuje, da je treba vztrajati pri tem, da to zavezništvo obstane in da združuje zaveznike, ki delijo iste vrednote. Tu pa Janša poudarja predvsem vprašanje Turčije, ""za katero je zdaj veliko vprašanje, ali še deli vrednote preostalih članov"". Ob tem je Janša dejal, da je Nato zdaj presegel obdobje, ko se je razmišljalo, ali je zveza sploh še potrebna, zdaj pa se izkazuje, da je še veliko drugih groženj, pri čemer je navedel Islamsko državo. ""Se pa mora nato reorganizirati,"" je dejal Janša in dodal, da se bodo države, ki obrambi namenjajo več, začele spraševati, zakaj bi plačevale za druge. Janša je ob tem dejal tudi, da ne izključuje možnosti, da bi se v Sloveniji kdaj pojavila težnja za izstop iz zveze Nato, a meni, da večina volivcev vidi prednosti v članstvu."
http://www.rtvslo.si/crna-kronika/kriminalna-zdruzba-cez-slovenijo-pretihotapila-najmanj-80-ljudi/449783,prebežnik,569,"
					23. marec 2018 ob 15:27,zadnji poseg: 23. marec 2018 ob 19:58
					Koper - MMC RTV SLO, STA","
La. Da.
",Kriminalna združba čez Slovenijo pretihotapila najmanj 80 ljudi,"Člani kriminalne združbe so med oktobrom in marcem pretihotapili najmanj 80 ilegalnih prebežnikov. V okviru mednarodne preiskave je policija ovadila devet ljudi, večina jih je živela v Sloveniji.
S koprske policijske uprave so sporočili, da so v zaključeni preiskavi, ki je potekala v sodelovanju s tujimi varnostnimi organi, ovadili devet ljudi, starih med 24 in 44 leti. Med njimi je šest državljanov Kosova (dva izmed njih imata še državljanstvo Srbije oz. Črne gore), drugi trije so iz Slovenije, Hrvaške in Srbije. A večina jih ima začasno bivališče na območju Slovenije.
Izvedli so 17 kaznivih dejanj prepovedanega prehajanja meje ali ozemlja države z elementi organizirane kriminalitete, pri čemer so pretihotapili najmanj 80 nezakonitih prebežnikov, državljanov Kosova, Turčije, Afganistana in drugih držav, ki niso izpolnjevali pogojev za vstop in prebivanje na območju Slovenije oziroma znotraj Schengenskega območja. Nekaterim pretihotapljenim državljanom Kosova je bil v pred tem izrečen veljaven ukrep prepovedi vstopa v Schengen, predvsem zaradi storitve različnih kaznivih dejanj in prekrškov.
Tihotapci prebežnike pustili v sneguOvadeni so za prevoze s Kosova do Italije, Avstrije oz. Švice računali med 3.000 in 4.000 evri na osebo in si nato denar med seboj razdelili v dogovorjenih deležih, glede na vlogo pri izvršitvi dejanj. Glede na to, da so pretihotapili najmanj 80 ilegalnih prebežnikov, so si pridobili protipravno premoženjsko korist v vrednosti med 231.000 in 308.000 evri. Tihotapci so prebežnike po nezakonitem prehodu državne meje pustili same na mrazu in snegu, s tem pa so povzročali tudi nevarnost za njihovo zdravje in življenje.
Dragi avtomobili in otroški dodatkiVodji združbe, ki je delovala v Sloveniji, sta bila 31-letni državljan Kosova z začasnim bivališčem na območju Slovenskih Konjic in 31-letni državljan Kosova s stalnim bivališčem na območju Maribora, ki sta organizirala tihotapljenje kosovskih državljanov prek Hrvaške v EU. Kriminalec, ki je bival na območju Slovenskih Konjic, je sprva deloval skupaj s 44-letnim državljanom Hrvaške, nato pa sta se ločila in vsak s svojo ekipo delovala na različnih krajih na območju Slovenije.
Policisti so poudarili, da so nekateri izmed osumljencev, ki so bivali v Sloveniji, uporabljali vozila višjega srednjega cenovnega razreda in živeli v najetih stanovanjih, za kar so mesečno plačevali najemnine, tudi višje od 600 evrov. Posamezni tihotapci so bili na območju Slovenije zaposleni za določen čas in so celo izkoriščali socialne transferje, saj so bile žene doma in nezaposlene. Nekateri so celo prejemali otroške dodatke v vrednosti minimalne plače. Eden izmed osumljenih pa je za prevoze prebežnikov izkoriščal bolniški dopust.
Uspešna mednarodna kriminalistična akcijaKriminalisti so štirim osumljencem na območju Slovenije odvzeli prostost in opravili štiri hišne preiskave. Po opravljenih hišnih preiskavah so 28-letnika z območja Poljčan, 24-letnico z območja Slovenskih Konjic, 31-letnika z območja Maribora in 33-letnika z območja Slovenskih Konjic privedli k preiskovalnemu sodniku. 24-letnica je bila po zaslišanju izpuščena, zoper druge tri pa je preiskovalni sodnik odredil pripor. Enega izmed osumljencev iz Slovenije so le zaslišali, za preostale, ki med zaključkom preiskave niso bili v Sloveniji, pa so razpisali ukrep iskanja, kar pomeni, da jih bodo, takoj ko jih izsledijo, privedli k preiskovalnemu sodniku.
Največ nezakonitih prehodov državne meje so tihotapci izpeljali na območju PU-ja Koper. Ob skupnem zaključku preiskave je kosovska policija na območju Kosova isti dan prijela osem ljudi, kosovskih državljanov, starih med 25 in 57 leti. Zaključena preiskava v Sloveniji in na Kosovu se sicer navezuje na že predhodno zaključene kriminalistične preiskave v BIH-u in Srbiji, v okviru katerih so februarja prijeli 16 ljudi v Bosni in devet ljudi v Srbiji."
http://www.rtvslo.si/svet/moskva-od-londona-zahteva-dokaze-ali-opravicilo/449266,prebežnik,783,"
					19. marec 2018 ob 08:59
					London - MMC RTV SLO, STA","
T. J.
",Moskva od Londona zahteva dokaze ali opravičilo,"Ruski predsednik Vladimir Putin je odločno zanikal, da za napadom na Sergeja Skripala in njegovo hčer stoji Moskva. V London prihajajo strokovnjaki, ki bodo preučili vzorce živčnega strupa.
Kremelj tako od Londona zahteva, naj umakne napačne obtožbe glede napada na dvojnega agenta in njegovo hčer. Velika Britanija bi morala po mnenju Moskve predložiti dokaze za te trditve ali se opravičiti, poročajo tuje tiskovne agencije. ""Slej kot prej bo treba odgovarjati za te obtožbe brez podlage. Ali se jih podpre s primernimi dokazi ali pa opraviči,"" je dejal tiskovni predstavnik Kremlja Dmitrij Peskov, ki je dodal ocenil, da konflikt z Londonom ne predstavlja splošnega poslabšanja odnosov z Zahodom.
Na namige o vpletenosti Rusije se je odzval tudi Vladimir Putin, ki je v nedeljo zvečer, potem ko je prepričljivo zmagal na predsedniških volitvah, to odločno zavrnil. ""Trditve, da bi si kdo v Rusiji dovolil storiti kaj takega pred volitvami in svetovnim prvenstvom v nogometu, so čenče, nesmisli in neumnosti,"" je povedal in izrazil pripravljenost Rusije sodelovati v preiskavi napada. Zatrdil je, da je Rusija uničila vse svoje kemično orožje.
London je okrivil Moskvo za zastrupitev Skripala in njegove hčerke. Uvedel je več ukrepov, med drugim je izgnal 23 ruskih diplomatov. Britanski zunanji minister je v petek dejal, da je napad najverjetneje odredil Putin, kar je Moskva odločno zavrnila. Rusija je v soboto v odgovor napovedala izgon 23 britanskih diplomatov in ustavitev dejavnosti Britanskega sveta po državi. Zunanji ministri Evropske unije bodo v Bruslju predvidoma obsodili napad in izrazili solidarnost z Veliko Britanijo. Unija je pripravljena podpreti London, če bo zaprosil pomoč, pravijo viri.
Strup bodo preučili strokovnjaki OPWC-jaStrokovnjaki Organizacije za prepoved kemičnega orožja (OPWC), ki ima sedež v Haagu na Nizozemskem, bodo vzeli vzorce živčnega strupa, uporabljenega v napadu, nato pa jih bodo preučili visoko priznani mednarodni laboratoriji, ki jih je izbral OPWC. Rezultati analize naj bi bili znani čez približno dva tedna.
Britansko zunanje ministrstvo je sporočilo, da imajo informacije, ki kažejo, da je Rusija v zadnjih desetih letih razvijala živčne strupe in raziskovala načine izvajanja usmrtitev z njimi. Del tega programa sta bila tudi ""razvoj in shranjevanje novičoka"". Kot je za BBC zatrdil zunanji minister Boris Johnson, imajo za to ""dejanske dokaze"". Ob tem je dodal, da britanska vlada preučuje možnost sprejetja zakona, podobnega tistemu, ki so ga sprejeli po smrti odvetnika Sergeja Magnitskega v priporu v Rusiji leta 2009. Zakon so sprejeli leta 2012, z njim pa so kaznovali ruske uradnike, obtožene kršitev človekovih pravic. Zamrznili so jim premoženje in prepovedali izdajo vizumov zanje.
Evropska unija ostro obsoja napad V Bruslju so o napadu na Skripala in njegovo hčer Julijo spregovorili tudi zunanji ministri Evropske unije, ki so poudarili, da Unija dogodek ostro obsoja in jemlje izjemno resno britansko oceno, da je za napad zelo verjetno odgovorna Rusija. Moskvo ob tem poziva k odgovorom na vprašanja, ki jih zastavljata Velika Britanija in mednarodna skupnost.
EU je šokiran zaradi uporabe živčnega strupa na evropskih tleh, kjer v minulih 70 letih ni bilo takšnih primerov, ter izpostavlja, da je vsakršna uporaba kemičnega orožja popolnoma nesprejemljiva in grožnja vsem. Ob tem izraža popolno solidarnost z Veliko Britanijo in ji obljublja podporo, tudi v prizadevanjih za to, da se odgovorne za ta zločin privede pred sodišče. Na vprašanje, ali načrtuje Unija zaradi tega napada nove sankcije proti Rusiji, je visoka zunanjepolitična predstavnica EU-ja Federica Mogherini ob prihodu na zasedanje poudarila, da bodo najprej prisluhnili britanskemu zunanjemu ministru Borisu Johnsonu.
Zastrupitev prek prezračevalnega sistema?Nekdanjega ruskega agenta Skripala in njegovo hčer so našli 4. marca nezavestna na klopi v Salisburyju. Po navedbah Londona sta bila zastrupljena s kemikalijo iz skupine živčnih strupov, poznanih pod imenom novičok. Oba sta še vedno v kritičnem stanju v bolnišnici. V bolnišnici je zaradi strupa pristalo več deset ljudi. Skripal je delal kot ruski obveščevalec, nato so ga leta 1995 v Madridu na svojo stran pridobili Britanci. Leta 2004 so ga odkrili Rusi in pristal je v zaporu zaradi izdaje. V Veliko Britanijo se je vrnil v okviru izmenjave, ko so ZDA leta 2010 Moskvi vrnile deset aretiranih ruskih vohunov.
Novičok so napredni živčni strupi, ki jih je v 70. in 80. letih razvila Sovjetska zveza. Gre za četrto generacijo kemičnega orožja, razvito v okviru sovjetskega programa s tajnim imenom Foliant. Glede na izjave prebežnikov naj bi ga med drugim izdelovali in testirali v Uzbekistanu. Novičok začne hitro učinkovati ob vdihavanju ali ob stiku s kožo. Simptomi se začnejo kazati že 30 sekund do dve minuti pozneje. V obliki prahu sicer strup začne učinkovati pozneje - simptomi se lahko pokažejo šele 18 ur po izpostavljenosti. Policija napad obravnava kot poskus umora. Kot poroča ABC News, ki se izklicuje na vire, naj bi bila Skripal in njegova hči strupu izpostavljena prek prezračevalnega sistema avtomobila."
http://www.rtvslo.si/svet/v-egejskem-morju-utonilo-15-ljudi-vkljucno-z-najmanj-petimi-otroki/449147,prebežnik,191,"
					17. marec 2018 ob 12:51,zadnji poseg: 17. marec 2018 ob 15:17
					Atene - MMC RTV SLO, Reuters, STA","
B. V.
","V Egejskem morju utonilo 15 ljudi, vključno z najmanj petimi otroki","15 ljudi je umrlo, ko se je v Egejskem morju prevrnil čoln s prebežniki, je sporočila grška obalna straža. Med mrtvimi je najmanj pet otrok.
Še štirje prebežniki so pogrešani, trije pa so bili rešeni ob grškem otoku Agatonisi blizu turške obale, kamor so priplavali in poklicali na pomoč. Policija je nato odkrila osem trupel, pred tem pa je trupla moškega, ženske in štirih otrok naplavilo na Agatonisi.
Obalna straža je sporočila, da je bilo glede na izjave rešenih ljudi na čolnu 21 potnikov. Ladje obalne straže ob pomoči dveh helikopterjev iščejo morebitne preživele, poroča Reuters.
Gre za največje število žrtev med prebežniki v več mesecih, poroča Reuters. V zadnjih letih je na begu pred vojno, revščino ali obojim v Sredozemskem morju umrlo na stotine ljudi. Prihod prebežnikov na celinsko Grčijo se je zmanjšal, številni prebežniki pa bežijo na grške otoke.
Lani se je število ljudi, ki so brez ustreznih dokumentov vstopili v Evropsko unijo, zmanjšalo za 60 odstotkov v primerjavi z letom 2016. Zaznali so jih malo manj kot 205.000, kar je najmanj v zadnjih štirih letih, je razvidno iz poročila agencije EU-ja Frontex, ki so ga objavili prejšnji mesec."
http://www.rtvslo.si/svet/avstralski-minister-juznoafriski-beli-kmetje-potrebujejo-pomoc-civilizirane-drzave/449076,prebežnik,597,"
					16. marec 2018 ob 16:08
					Pretoria,Canberra - MMC RTV SLO, Reuters","
B. V.
","Avstralski minister: Južnoafriški beli kmetje potrebujejo pomoč ""civilizirane države""","Potem ko je avstralski minister za notranje zadeve Peter Dutton za bele kmete v Južni Afriki dejal, da so preganjani in da potrebujejo pomoč ""civilizirane države"", Južna Afrika zahteva umik izjave.
Avstralski minister je dejal, da razmišlja, da bi južnoafriškim belim kmetom hitreje omogočil vizume iz humanitarnih razlogov, je poročal BBC. Izjava je bila dana ob pozivih, da bi lastništvo zemlje prešlo iz rok svetlopoltih v roke temnopoltih kmetov, in ob opozorilih o umorih kmetov.
Dutton je tako novinarjem dejal, da južnoafriški beli kmetje potrebujejo pomoč ""civilizirane države, kot je naša"". Po njegovih besedah beli kmetje v Južni Afriki delujejo v ""grozljivih okoliščinah"". Minister je še dejal: ""Želimo ljudi, ki si želijo priti sem, spoštovati naše zakone, se integrirati v našo družbo, trdo delati in ne živeti na socialni podpori. Mislim, da si ti ljudje zaslužijo posebno pozornost, in vsekakor jim jo zdaj nudimo.""
Južnoafriško zunanje ministrstvo je v odzivu sporočilo, da so ""izjave, pripisane avstralskemu ministru za notranje zadeve, žaljive"". Pričakujejo umik izjave, po poročanju Reutera še sporoča južnoafriško ministrstvo. Ministrstvo je dodalo, da obžalujejo, da avstralska vlada svojih skrbi ali prošnje za pojasnila ni prenesla prek diplomatskih kanalov, ki so na voljo.
Predstavnik vlade Ndivhuwo Mabaya je ob tem dejal, da ni razlogov, da bi katera koli država na svetu sumila, da je del južnoafriškega prebivalstva ogrožen od demokratično izvoljenih voditeljev. Dodal je, da ni razloga, da bi bilo koga strah. ""Program redistribucije zemlje bo izveden v skladu z zakonom. Našim prijateljem po svetu želimo sporočiti, da ni potrebe po paniki,"" je pojasnil in dodal, da ostajajo v Južni Afriki ""enotni, tako temnopolti kot svetlopolti"".
75 odstotkov zemlje v lasti 10 odstotkov svetlopoltihJužnoafriška levičarska stranka Borci za gospodarsko svobodo je predlagala spremembe ustave, ki bi omogočile razlastitve brez odškodnine. Šlo naj bi za rešitev ogromnih neenakosti pri posedovanju zemlje, ki obstajajo tudi več kot dve desetletji po koncu apartheida.
Februarja je večina poslank in poslancev predlog podprla, ni pa jasno, kdaj oziroma ali sploh bodo o tem tudi glasovali. Za spremembo ustave je potrebna dvotretjinska večina.
Pozivi k razlastitvi belih kmetov so se okrepili po tem, ko je položaj predsednika prevzel Cyril Ramaphosa. Belci sicer predstavljajo manj kot 10 odstotkov celotnega prebivalstva Južne Afrike, v njihovi lasti pa je okoli 75 odstotkov kmetij.
Avstralski mediji so poročali, da se je posledično zgodil porast nasilja zoper bele kmete. Aktivisti v Južni Afriki že dolgo govorijo, da se bele kmete ubija nesorazmerno veliko. Nasilni zločini predstavljajo resno težavo v celotni Južni Afriki, umori na kmetijah pa so postali močno rasno zaznamovani.
BBC pa je novembra lani ugotovil, da je tezo, da je več možnosti za umor svetlopoltega kmeta kot temnopoltega, težko dokazati s statističnimi podatki.
Beli kmetje dobrodošli, prosilci za azil zaprtiMedtem ko iz Avstralije prihajajo izrazi dobrodošlice za bele južnoafriške kmete, ki za azil v Avstraliji sploh niso zaprosili, pa je odnos avstralskih oblasti do prebežnikov iz držav, kot so Iran, Afganistan in Šrilanka, prav nasproten. Avstralija je namreč prebežnike, ki jim je preprečila dostop do svojega ozemlja, v sklopu ""tihooceanske rešitve"" v zameno za finančno nadomestilo nastanila na otoke okrog svoje obale in trdi, da za njihovo blaginjo ni več odgovorna. Organizacije za zaščito človekovih pravic so Avstralijo večkrat obtožile kršenja človekovih pravic v centrih za pridržanje na teh otokih (Manus, Nauru).
Izjava avstralskega ministra je bila sicer dana skoraj pol leta po tem, ko se je Avstralija strinjala, da bo plačala za 70 milijonov avstralskih dolarjev (44 milijonov evrov) odškodnin okoli 2.000 prosilcem za azil, ki so avstralske oblasti obtožili fizičnih in psihičnih zlorab v centrih za pridržanje na otoku Papue Nove Gvineje Manus."
http://www.rtvslo.si/svet/libija-izdala-priporni-nalog-za-205-domnevnih-tihotapcev/448906,prebežnik,166,"
					15. marec 2018 ob 09:09
					Tripoli - MMC RTV SLO","
A. P. J.
",Libija izdala priporni nalog za 205 domnevnih tihotapcev,"Libija je izdala priporne naloge za 205 Libijcev in tujih državljanov, osumljenih, da so vpleteni v tihotapljenje prebežnikov iz severne Afrike v Evropo.
Poleg tihotapljenja se bodo morali zagovarjati tudi zaradi obtožb o mučenju, umoru in posilstvu, piše BBC.
Libijski generalni državni tožilec je še sporočil, da so v tihotapsko mrežo domnevno vpleteni tudi pripadniki libijskih varnostnih sil, vodje pripornih centrov za prebežnike in uradniki z več veleposlaništev afriških držav v Libiji. Preiskava tihotapljenja prebežnikov poteka v sodelovanju z italijanskimi oblastmi.
Kot so dodale libijske oblasti, domnevajo, da je v trgovino z ljudmi vpletenih tudi več državnih uradnikov, ki se ukvarjajo z vprašanjem prebežnikov. Odkrili so tudi povezavo med tihotapci in skrajno teroristično skupino Islamska država.
Libijo vse od padca dolgoletnega diktatorja Moamerja Gadafija leta 2011 pretresajo nemiri. V državi je zelo negotovo stanje, saj je oblast razpršena med različne milice in dve vladi, kar je omogočilo razcvet nezakonite trgovine. Prav iz Libije se na nevarno morsko pot po Sredozemlju odpravi največ ljudi iz podsaharske Afrike."
http://www.rtvslo.si/svet/putin-in-sedem-palckov-ali-cetrto-ponavljanje-vaje-za-putina/448807,prebežnik,2342,"
					15. marec 2018 ob 07:45
					Moskva - MMC RTV SLO","
Anja P. Jerič
","Putin in sedem ""palčkov"" ali četrto ponavljanje vaje za Putina","""Sedem marionet, pri katerih vrvice vleče Putin."" Tako se je glasil naslov v časopisu Deutsche Welle o opisu predsedniških kandidatov, ki se bodo, vsaj na papirju, postavili po robu Vladimirju Putinu na volitvah 18. marca.
Omenjeni naslov pove vse. Čeprav se bodo ruski volivci na lističu odločali med osmimi kandidati, kar se zdi popolnoma spodobna številka, je že dolgo znan novi stari zmagovalec. Po najnovejših javnomnenjskih raziskavah, ki jih je naredil ruski center za raziskave javnega mnenja (VTsIOM) in so bile objavljene v nedeljo, se Putinu na poti za četrti predsedniški mandat napoveduje okoli 70-odstotna podpora. Edini iz ""druge lige"", ki vsaj malo izstopa, je komunist Pavel Grudinin, ki naj bi po napovedih prejel okoli osem odstotkov glasov. Politični veteran Vladimir Žirinovski je pristal pod petimi odstotki, potem ko se mu je podpora po žaljivkah, s katerimi je obkladal tekmico Ksenjo Sobčak (videoposnetek na koncu članka), nekoliko znižala. Sobčakova lahko računa na dva odstotka volivcev, preostali štirje kandidati – Sergej Baburin, Maksim Surajkin, Boris Titov in Grigorij Javlinski pa se vrtijo pod manj kot odstotkom podpore.
Čeprav se zdi, da kandidati predstavljajo vse strani politične misli – od skrajne levice do skrajne desnice s Putinom nekje v sredini – in da Rusi imajo med kom izbirati – leta 2008 so bili denimo le štirje kandidati –, to ne drži. Volilna tekma je le formalnost z že dolgo znanim zmagovalcem.
Kremelj tako lahko skrbi le volilna udeležba, ki naj bi bila od 63- do 67-odstotna, kar je za ruske razmere malo. Na začetku volilne kampanje so napovedovali, da bo glas oddalo 72 odstotkov volivcev. Putin se predvolilnih soočenj ne udeležuje, Kremelj skuša volivce animirati z drugačnimi ""triki"" – volitve reklamira na steklenicah za mleko, snema komične promocijske videe, volivcem na volilni dan obljublja brezplačni preventivni pregled za raka. Tudi izbor datuma ni naključen – predsedniške volitve bodo potekale prav na dan četrte obletnice ruske priključitve polotoka Krim, kar naj bi v ljudeh vzbudilo nacionalno zavest.
Prezreti ne gre dejstva, da v predsedniški bitki ne sodeluje Aleksej Navalni, ki si je na Zahodu pridobil ugled najresnejšega Putinovega nasprotnika in je v preteklosti priredil nekaj velikih protivladnih protestov. 41-letnemu Moskovčanu, ki je postal znan z blogi o korupciji, so kandidaturo zavrnili, potem ko je bil obsojen zaradi gospodarskega kriminala.
Sam ves čas trdi, da je šlo za nastavljen proces. Januarja je volitve označil za farso in dejal: ""Sodelovali bodo le Putin in kandidati, ki jih je sam izbral."" Nekateri poznavalci ugibajo, ali bo Navalni po pričakovani Putinovi zmagi pozval k množičnim protestom in kakšna bi bila lahko udeležba na njih.
Sledi predstavitev vseh osmih kandidatov.
VLADIMIR PUTIN: 65 let, neodvisni kandidatPutin je bil predsednik Rusije že med letoma 2000 in 2008. Nato je zaradi ustavne omejitve dolžine mandata postal premier, predsedniški položaj pa je takrat prevzel njegov dolgoletni sodelavec Dmitrij Medvedjev. Ko so štiri leta minila, sta Putin in Medvedjev vlogi zamenjala in Putin je znova postal voditelj največje države na svetu, Medvedjev pa kot premier drugi najvplivnejši človek. Tik pred menjavo je Medvedjev še kot predsednik predlagal spremembo ustave, s katero se je predsedniški mandat s štirih let podaljšal na šest, še vedno pa je ta položaj omejen na dva zaporedna mandata. Putin bo z zanesljivo zmago na letošnjih volitvah postal voditelj z najdaljšim stažem v Rusiji po Josefu Stalinu v nekdanji Sovjetski zvezi.
Putin je bil rojen v takrat še Leningradu, leta 1975 je diplomiral na državni univerzi v rodnem mestu. 16 let je bil član tajne ruske obveščevalne službe KGB, nato pa je leta 1991 vstopil v politiko, sprva na lokalni ravni v domačem Sankt Peterburgu. Pet let pozneje se je preselil v Moskvo in se pridružil administraciji takratnega predsednika Borisa Jelcina. Hitro se je vzpenjal po politični lestvici in po Jelcinovem odstopu 31. decembra leta 1999 prevzel njegov položaj, ki ga je potrdil leto pozneje z zmago na predsedniških volitvah. Dobil je 53 odstotkov glasov in zmagal že v prvem krogu. Štiri leta pozneje je že pometel s tekmeci, saj je dobil 72 odstotkov glasov.
Putin prek somišljenikov nadzoruje tako ruski parlament kot državne medije. Njegova politična mantra sta poudarjanje nacionalne enotnosti in samozadostnost. Moskva si je pod njegovim vodstvom leta 2014 priključila do tedaj ukrajinski polotok Krim (Rusi trdijo, da je šlo za pravico do samoodločbe naroda), na kar so se zahodne države odzvale z uvedbo mednarodnih sankcij, ki še naprej veljajo. Velja za človeka, ki je ohranil ozemeljsko celovitost Rusije, utrdil njeno državnost in državo dvignil iz hude gospodarske krize v 90. letih prejšnjega stoletja.
Putin na tokratnih volitvah nastopa kot neodvisni kandidat, čeprav je tesno povezan z vladajočo stranko Enotna Rusija, ki jo je v obdobju 2008–2012 tudi vodil. Stranka mu je javno napovedala podporo.
PAVEL GRUDININ: 57 let, Komunistična stranka Ruske federacijeMilijonar in lastnik velikega podjetja, ki se ukvarja z gojenjem in prodajo jagod, na volitvah nastopa kot kandidat komunistične stranke (CPRF), čeprav ne skriva, da je ponosen na svoje bogastvo in zavrača osnovna komunistična načela, piše AP. Grudinin je bil med letoma 2007 in 2010 član vladajoče stranke Enotna Rusija, med letoma 1997 in 2011 pa je bil v več sklicih član regionalnega parlamenta v Moskvi. Pogosto je kritiziral obstoječi politični in gospodarski sistem v državi, izogibal pa se je neposredni kritiki Putina.
Grudinin je od leta 1995 vodja velike Leninove državne kmetije na obrobju Moskve in največji proizvajalec jagod v Rusiji – dnevno pridelajo kar 60 ton jagod –, zato se ga je prijel vzdevek ""jagodni kandidat"". Kmetija prestolnico zalaga tudi z drugim sadjem. Posel jim gre zelo dobro, v letu 2014–2015 so imeli več kot 30 milijonov evrov dobička.
Ko se je Grudinin uradno prijavil kot predsedniški kandidat (poznavalce je presenetilo, ko je na internih strankarskih volitvah premagal vodjo stranke Genadija Zjuganova), se je razkrilo, da ima nekaj bančnih računov tudi v tujini, a naj bi jih zatem že zaprl. Pojasnil je, da je račune odprl zaradi kritja stroškov zdravljenja matere in sestre v tujini. Njegovo kandidaturo nekateri vidijo kot poskus komunistov, da bi razširili zanimanje za stranko, ki ima trenutno največjo podporo med ostarelimi volivci, ki se z nostalgijo spominjajo časov Sovjetske zveze. V svojih nastopih poudarja, da ideja komunizma združuje ljudi in da je Sovjetska zveza propadla zaradi izdaje. V svojem programu se posveča predvsem gospodarskim temam in ""potrebi po izboljšanju življenjskega standarda običajnih Rusov"". Obljublja, da bo v primeru zmage Rusija izstopila iz Svetovne trgovinske organizacije (WTO), ob tem pa nacionalizacijo strateških industrij in infrastrukture ob davčnih olajšavah za podjetnike.
VLADIMIR ŽIRINOVSKI: 71 let, Liberalnodemokratska stranka RusijeNeposredni, glasni in nestrpni Žirinovski je v ruski politiki že veteran, saj je del nje vse od zgodnjih 90. let 20. stoletja. Zaradi nestrpnih, spornih izjav in dejanj se ga je prijel vzdevek ""ruski Donald Trump"". Žirinovski se kot član skrajno nacionalistične Liberalnodemokratske stranke Rusije (LDPR) že šestič podaja v boj za kandidaturo za predsednika Rusije. Prvič se je za položaj potegoval že leta 1991 in se uvrstil na tretje mesto. Leta 2012 je prepričal šest odstotkov volivcev. Njegova stranka LDPR je bila prva registrirana opozicijska stranka v postsovjetski Rusiji.
V programu napoveduje ""ponovno rojstvo Srednje Azije, Kavkaza, Ukrajine in Belorusije"" in ponovni pokop vseh voditeljev iz komunističnega obdobja, ki so pokopani v Kremlju. Poziva tudi k ustanovitvi ""nove Sovjetske zveze"", ki bi morala vključevati tudi Iran in Turčijo. Nasprotuje nastanku Ukrajine in Belorusije ter sanja o obnovitvi ruske imperialne moči. V notranji politiki želi etničnim Rusom podeliti poseben status ""državotvornega naroda"", bojuje se proti ""davljenju prebežnikov"". Obljublja velikopotezno industrializacijo, boj proti korupciji, podporo majhnim podjetjem, davčne izjeme za industrijo in znanost ter razvoj Sibirije in Daljnega vzhoda.
Odrasel je v skromnih razmerah v Kazahstanu, zaradi česar naj bi razumel stiske in tegobe malih ljudi. Prikazuje se kot glas zatiranih, a uradno je lastnik šestih nepremičnin v Moskvi, dveh ogromnih garaž in ima večmilijonski delež v ruski banki VTB.
KSENJA SOBČAK: 36 let, Civilna iniciativaSobčakova, urednica ruske modne revije L'Officiel Russia in voditeljica na televizijskem programu Dožd, ki ima vzdevek ""ruska Paris Hilton"", je edina ženska kandidatka na tokratnih volitvah. 36-letna zvezdnica, ki je diplomirala na moskovskem državnem inštitutu za mednarodne odnose, je hči mentorja Vladimirja Putina in župana Sankt Peterburga Anatolija Sobčaka, ki je leta 2000 umrl. Predstavlja se kot kandidatka vseh, ki so se naveličali Putinove vladavine in si želijo liberalnih sprememb. A neposredni kritiki predsednika se izogiba.
Njen volilni program se imenuje 123 težavnih korakov. V njem kot glavno težavo države navaja nespremenljivost oblasti, ki po njenem mnenju povzroča ""korupcijo in kot njeno posledico nepravično razporeditev javnega dobrega, poleg tega pa upočasnjuje tudi tehnološki in družbeni napredek, povzroča mednarodno osamitev in gospodarsko krizo"". Opisuje se kot ""kandidatka proti vsem"". Ne strinja se s trditvami, da zveza Nato predstavlja grožnjo Rusiji, zagovarja tudi mnenje, da bi močna Evropska unija le koristila njeni državi. Prepričana je, da bi morala Rusija in Zahod delovati usklajeno pri skupnih izzivih, kot sta terorizem in nezakonite migracije. Želi si, da bi Rusija nekega dne podpisala priključitveni dogovor z Brusljem.
Na notranjepolitičnem področju si prizadeva za spremembo ustavne ureditve od predsedniške k parlamentarni republiki in za privatizacijo velikih državnih podjetij. Meni, da vrnitev Krima pod ukrajinsko oblast ni mogoča, saj je ta polotok tudi dom Rusov, ki želijo biti del Rusije. A v isti sapi opozarja, da ta težava še ni rešena, zato poziva k novemu referendumu, na katerem bi se prebivalci odločali o statusu polotoka.
Nekateri menijo, da je vstop v volilno tekmo Sobčakove dogovorjen s Kremljem. Njena kandidatura naj bi omilila apatijo volivcev, vnesla nekaj dinamike in povečala zanimanje za volitve – z večjo volilno udeležbo pa bo tudi Putinova zmaga videti trdnejša in mogočnejša. Pojavljajo se tudi namigi, da želi s kandidaturo razbiti opozicijo in znižati podporo Alekseju Navalnemu. Sama vse povezave s trenutno oblastjo zavrača. Odkrito je priznala, da ne cilja na zmago in da so njen pravi cilj volitve v dumo leta 2021.
SERGEJ BABURIN: 59 let, Ruska vseljudska unijaBaburin je bil eden redkih članov ruskega vrhovnega sovjeta, ki so leta 1991 glasovali proti razpadu Zveze sovjetskih socialističnih republik (ZSSR ali Sovjetska zveza). V 90. letih je bil oster kritik takratnega predsednika Borisa Jelcina. Več let je bil član parlamenta, ko pa se mu leta 2007 vanj ni uspelo več prebiti, je zapustil politiko in postal rektor moskovske univerze.
Kot kandidat nacionalistične Ruske vseljudske unije na notranjepolitičnem parketu zagovarja ustavne reforme za okrepitev moči predsednika in parlamenta. Opozarja na razmah korupcije in nepravičnosti v državi in na dejstvo, da državo vodi ""neoliberalna mafija"". Na socialnem področju predlaga vrnitev k najboljšim rešitvam iz sovjetskih časov, v zunanji politiki pa verjame v krepitev geopolitičnega položaja Rusije v Evraziji. Prav zato bi morala po njegovem mnenju Moskva okrepiti dejavnosti v šanghajski organizaciji za sodelovanje (SCO) in v skupini držav BRICS (sestavljajo jo Brazilija, Rusija, Indija, Kitajska in Južna Afrika). Podprl je priključitev Krima Rusiji in rusko vojaško posredovanje v Siriji.
MAKSIM SURAJKIN: 39 let, Komunisti RusijeSurajkin je s svojo obrobno stranko Komunisti Rusije neposredni tekmec za glasove bolj uveljavljene in razširjene Komunistične stranke Ruske federacije in njihovega kandidata Pavla Grudinina na levem polu političnega spektra. Komunisti Rusije so se od matične stranke odcepili leta 2012. Surajkinov program nosi ime Deset stalinističnih priložnosti proti kapitalizmu in poziva k obnovi socialističnega gospodarstva v sovjetskem slogu, nacionalizaciji bančnega sektorja, zaplembi vsega nezakonito pridobljenega premoženja in ponovni uvedbi komitejev po sovjetskem zgledu, ki bi nadzorovali finančne tokove podjetnikov. Zagovarja razpad kapitalizma in obuditev nekdanje Sovjetske zveze.
V zunanji politiki opozarja na zaščito interesov delovno aktivnega prebivalstva in k potrebi po obnovi ""obrambnega zavezništva protiimperialističnih držav po zgledu varšavskega pakta"".
Leta 2014 je na volitvah za guvernerja pokrajine Nižni Novgorod prejel le dva odstotka glasov. Označuje se za ""leninista-stalinista"" in se prvič podaja v predsedniško tekmo.
BORIS TITOV: 57 let, Stranka rastiTitov je politik, podjetnik in od leta 2012 tudi ombudsman za pravice podjetnikov, ki ga je na ta položaj imenoval predsednik Putin. Svoj predvolilni program je usmeril v novo strategijo gospodarske rasti, ki jo je razvil klub Stolpyn – organizacija najpomembnejših ruskih ekonomistov in podjetnikov. Samega sebe označuje za ""desničarskega liberalca"". Trdi, da je razvoj podjetništva ključen dejavnik ruskega gospodarskega razvoja, zdravih financ in močnega rublja.
Tudi njegov zunanjepolitični program izhaja iz ekonomije in vsebuje krepitev ruske vloge v mednarodni trgovini in ukrepe za odpravo mednarodnih sankcij. Je precejšen politični novinec; za predsedniški položaj se poteguje prvič, nominirala ga je njegova podjetništvu naklonjena Stranka rasti, ki nima veliko vpliva v ruski politiki. Tudi Titov številnim Rusom ni poznan. Pred vstopom v politiko je bil strokovnjak za kemikalije in gnojila in direktor velike vinske kleti ob Črnem morju.
Pred časom se je v Londonu srečal z ruskimi poslovneži, ki so prebegnili na Otok in se ponudil kot posrednik v nekaterih njihovih pravnih sporih. Pravi, da je njegov cilj narediti Rusijo znova privlačno za mednarodne vlagatelje, to pa bi dosegel z davčno reformo in zmanjšanjem državne birokracije.
GRIGORIJ JAVLINSKI: 65 let, JablokoEkonomist Javlinski je še en veteran ruske politike, saj je vanjo vstopil v zgodnjih 90. letih s predlogi o prehodu Sovjetske zveze v tržno gospodarstvo, ki so vzbudili veliko zanimanja. Kot član socialno-liberalne stranke Jabloko se za položaj predsednika poteguje že četrtič.
V predvolilnih nastopih poudarja, da je treba v Rusiji končati ""skriti stalinizem"" in ""divji kapitalizem, ki meji na fevdalizem"". Njegov glavni cilj je razviti Rusijo v največje evropsko gospodarstvo, kar po njegovem mnenju zahteva spoštovanje zasebne lastnine, omejitev koncentracije bogastva in usklajenost gospodarskih sprememb z interesi podjetnikov. Obenem predlaga državni program za boj proti revščini, ki bi temeljil na odprtju osebnih varčevalnih računov državljanov, na katere bi se nalagale dividende od deležev velikih podjetij.
V zunanji politiki zagovarja krepitev prijateljskih odnosov z drugimi nekdanjimi sovjetskimi republikami in spravo z zahodno Evropo ter ZDA. Podobno kot Sobčakova podpira nov referendum o statusu Krima, pa tudi konferenco z Združenimi narodi in Ukrajino, na kateri bi določili pravni položaj tega polotoka. Na predsedniških volitvah leta 2000 je prejel šest odstotkov glasov. Največ podpore ima med liberalci zrelih let iz večjih mest.
V videoposnetku si lahko ogledate besedni spopad kandidatov med prvim predvolilnim televizijskim soočenjem, ki je presegel vse meje dobrega okusa. Končal se je tako, da je Sobčakova v Žirinovskega zlila kozarec vode."
http://www.rtvslo.si/evropska-unija/bruselj-nesodelovanju-pri-vracanju-prebeznikov-sledi-strozja-vizumska-obravnava/448853,prebežnik,590,"
					14. marec 2018 ob 16:31
					Bruselj - MMC RTV SLO","
J. R.
",Bruselj: Nesodelovanju pri vračanju prebežnikov sledi strožja vizumska obravnava,"Evropska komisija je predlagala reformo vizumske politike EU-ja, ki predvideva strožjo obravnavo vizumov za potnike iz tretjih držav, ki ne bi zadovoljivo sodelovale pri ponovnem sprejemanju prebežnikov brez urejenega statusa.
Nov mehanizem vključuje strožjo obravnavo vizumov tudi za državljane tistih držav, katerih državljani so v države EU-ja vstopili zakonito, a prekoračili obdobje dovoljenega bivanja. Komisija ob tem zatrjuje, da ukrep ne bo vplival na temeljne pravice potnikov, da zaprosijo za vizum in vstopijo v EU.
Strožja obravnava vizumov bi lahko v praksi pomenila daljše postopke za obravnavo vlog, krajšo veljavnost izdanih vizumov, višje vizumske pristojbine in zavrnitev oprostitve plačila pristojbine za nekatere potnike, denimo diplomate.
""Ponoven sprejem lastnih državljanov je obvezen po mednarodnem pravu,"" je poudaril evropski komisar za migracije Dimitris Avramopulos in dodal, da ne more razumeti, ""kako lahko neka država zavrne sprejem lastnih državljanov"".
Predlagane spremembe vizumskega zakonika naj bi sicer olajšale pridobitev vizuma dobronamernim potnikom, kar naj bi spodbudilo turizem, trgovino in poslovanje, obenem pa okrepile varnost in zmanjšale tveganje nedovoljenih migracij.
Hitrejša in dražja obravnava vizumovKomisija predlaga hitrejše in prožnejše postopke. Potniki bodo lahko vložili vloge v elektronski obliki do šest mesecev pred načrtovanim potovanjem namesto sedanjih treh, rok za odločitev o njihovi vlogi pa se bo skrajšal s petnajst dni na deset.
Reforma predvideva tudi uvedbo vizumov za večkratni vstop z daljšo veljavnostjo - do pet let, kar bo pogostim in zaupanja vrednim potnikom zmanjšalo stroške in prihranilo čas.
Poleg tega bodo države EU-ja lahko izdale vizume za kratkoročno bivanje na zunanjih mejah. Takšni vizumi se bodo izdajali pod strogimi pogoji za enkraten vstop za turistično bivanje za največ sedem dni.
Zaradi znatnega povečanja stroškov obravnave vlog v zadnjih letih reforma predvideva tudi podražitev vizumske pristojbine s 60 na 80 evrov. Kljub tej podražitvi bo vizum za vstop v EU še vedno cenejši kot vizum za ZDA, Kitajsko in druge države, je izpostavil Avramopulos.
Današnji predlogi so prvi korak pri prenovi evropske vizumske politike. Spomladi se pričakuje še predlog za posodobitev vizumskega informacijskega sistema (VIS), ki naj bi uradnikom in mejnim policistom omogočil hitrejše in učinkovitejše preverjanje zanesljivosti prosilcev za vizum.
Nove tri milijarde za sirske begunce v TurčijiEvropska komisija je medtem predlagala še tri milijarde evrov za sirske begunce v Turčiji v zameno za pomoč turških oblasti pri omejevanju migracij v Evropo v okviru dogovora iz leta 2016, ki predvideva tudi drugi trimilijardni obrok. Milijardo sredstev bodo črpali iz evropskega proračuna, preostali dve milijardi pa naj bi prispevale članice EU-ja.
EU je sirskim beguncem v Turčiji že pomagal s tremi milijardami evrov, za katere so sklenili pogodbe do konca preteklega leta. Ta denar je po navedbah komisije pol milijona otrokom zagotovil dostop do izobrazbe, 1,2 milijona beguncem pa pomagal z mesečnimi denarnimi nakazili.
Ob tem se pojavljajo kritike zaradi avtoritarne politike turškega predsednika Recepa Tayyipa Erdogana, a evropski komisar za migracije Avramopulos je v Bruslju poudaril, da gosti Turčija 3,5 milijona beguncev iz Sirije in da je ta denar namenjen njim. Poudaril je tudi, da prinaša begunski dogovor s Turčijo zelo pozitivne rezultate, ki so v interesu obeh strani.
Denar je namenjen projektom za zagotavljanje humanitarne pomoči ter dostopa do izobraževanja in zdravstva. Prav tako je namenjen za dolgoročne projekte na področju izobraževanja in zaposlovanja.
Komisija je objavila tudi nov pregled uresničevanja evropske migracijske politike, pri čemer ugotavlja nadaljnje zmanjševanje nezakonitih prihodov v Unijo, a opozarja, da bo treba okrepiti finančna sredstva.
Nujna azilna reformaPoudarja tudi nujnost azilne reforme, pri kateri se je zataknilo zaradi vprašanja obveznih begunskih kvot, ki jim odločno nasprotuje višegrajska četverica. EU se je zavezala k dogovoru meseca junija letos."
http://www.rtvslo.si/svet/poslanci-afd-ja-odsli-v-sirijo-ugotovit-dejanske-razmere-merklova-jih-obsoja/448147,prebežnik,626,"
					7. marec 2018 ob 17:57
					Berlin - MMC RTV SLO, STA","
A. V.
","Poslanci AfD-ja odšli v Sirijo ""ugotovit dejanske razmere"", Merklova jih obsoja","Štirje zvezni in dva deželna poslanca skrajno desne nemške parlamentarne stranke AfD so prispeli v Damask, kjer želijo ""ugotoviti dejanske razmere v Siriji"", medtem pa je nemška vlada na čelu s kanclerko Angelo Merkel njihov obisk obsodila.
""Ljudje, ki dvorijo temu režimu, sami sebe diskreditirajo,"" je dejal njen tiskovni predstavnik Steffen Seibert glede obiska šestih članov AfD-ja v Damasku. ""Sirski režim vsakodnevno dokazuje, kako je nehuman,"" je poudaril in spomnil, da je trpljenje civilistov v Idlibu, Alepu in Vzhodni Guti posledica nasilja, ki ga je sirski predsednik Bašar Al Asad ukazal ali ga opravičuje. Dodal je, da nemško zunanje ministrstvo o obisku ni bilo predhodno obveščeno.
AfD želi doseči začetek vračanja beguncev Štirje zvezni in dva deželna poslanca AfD-ja so v ponedeljek prispeli v Damask na pogovore s prorežimskimi predstavniki. Po njihovih besedah je cilj ""ugotoviti dejanske razmere v Siriji"", medtem pa skušajo doseči začetek vračanja sirskih beguncev iz Nemčije v njihovo razrušeno državo, kjer še vedno divja vojna. Prvi dan so izrazili ""presenečenje"" nad prizori normalnega življenja v prestolnici.
Poslanec Blex objavil fotografijo srečanja z velikim muftijem Hasunom Skupino vodi Christian Blex, poslanec dežele Severno Porenje - Vastfalija, ki je na Facebooku objavil fotografije torkovega srečanja s sirskim prorežimskim velikim muftijem Ahmedom Badredinom Hasunom. Hasun se v javnosti redno pojavlja skupaj z Asadom ob verskih priložnostih. Leta 2011 je v videoposnetku v primeru posredovanja zahodnih sil v Siriji grozil, da bo v Evropo in ZDA poslal samomorilske napadalce. Poslanci so se danes srečali s sirskim državnim sekretarjem Alijem Haidarjem.
Maas omenil možnost nadzora nekaterih članov AfD-jaAfD, ki je nastrojen tako proti muslimanom kot tudi prebežnikom, je lani prvič prišel v zvezni parlament na podlagi jeze ljudi zaradi prihoda okoli milijona beguncev v Nemčijo leta 2015. Nemški pravosodni minister Heiko Maas je za tednik Der Spiegel omenil možnost, da bi lahko za nekatere člane AfD-ja zahteval nadzor notranje obveščevalne agencije, saj želijo nekateri stranko ""spremeniti v politično zatočišče neonacistov"". Tovrsten nadzor načeloma izvajajo nad najradikalnejšimi skupinami, ki jih sumijo protiustavnih dejanj in ogrožanja državne varnosti. Nadzor nad parlamentarno stranko bi bil nekaj izjemnega.
Med prvimi predlogi te največje opozicijske stranke v parlamentu je bila sicer novembra lani sklenitev dogovora z Asadom o vrnitvi sirskih beguncev iz Nemčije v Sirijo. Predlog je bil zavrnjen.
Vojna v Siriji traja že sedem letOd začetka vojne v Siriji leta 2011 je bilo ubitih že več kot 340.000 ljudi, milijoni pa so bili prisiljeni zapustiti svoje domove. Sile sirskega predsednika Asada v zadnjih tednih ob podpori Moskve še posebej silovito obstreljuje uporniško enklavo pri Damasku Vzhodno Guto, kjer je ujetih 400.000 ljudi. Do zdaj je bilo ubitih najmanj 800 civilistov, med njimi skoraj 200 otrok.
Zaporne kazni za nemške skrajne desničarje Medtem pa je višje sodišče v Dresdnu v Nemčiji v sredo na od štiri do 10 let zapora obsodilo osem članov skrajne desničarske skupine Freital zaradi terorizma in poskusov umorov v vrsti napadov na azilne centre in politične nasprotnike leta 2015. Za člane teroristične skupine s sedežem na nekdanjem komunističnem vzhodu Nemčije je sodišče odločilo, da so krivi za pet bombnih napadov na azilne centre in politične nasprotnike z namenom ""ustvariti ozračje strahu in zatiranja"" v času vrhunca množičnega prihoda beguncev v Nemčijo leta 2015. Napade so izvedli med julijem in novembrom 2015 - dva na begunske centre, dva na urad in avtomobil politikov skrajno leve stranke Levica ter enega na stanovanjski kompleks v Dresdnu. V napadih je bil ranjen en sirski begunec. Vodji skupine Timo Schulz in Patrick Festing sta bila obsojena na deset oziroma devet let in pol zapora. Preostalih šest članov skupine pa je bilo obsojenih na od štiri do osem in pol let zapora. Neonacistična skupina nosi ime po mestu Freital, ki leži v neposredni bližini saškega Dresdna, ta pa velja za center nemške skrajne desnice."
http://www.rtvslo.si/svet/turcija-ne-zeli-vrniti-dveh-grskih-vojakov-ki-sta-preckala-mejo/448000,prebežnik,222,"
					6. marec 2018 ob 15:15
					Atene - MMC RTV SLO, STA","
B. V.
","Turčija ne želi vrniti dveh grških vojakov, ki sta prečkala mejo","Potem ko je Turčija prejšnji teden na turški strani meje aretirala grška vojaka, sodišče pa je grško zahtevo po njuni izpustitvi zavrnilo, so se Atene pritožile Evropski uniji.
Turčija grška vojaka sumi vohunjenja. Vojaka trdita, da sta na turško stran meje zašla pomotoma, ko sta v globokem snegu sledila stopinjam, ki so jih domnevno pustili prebežniki ob prečkanju meje.
Grška vlada je od Turčije zahtevala, naj vojaka vrne Grčiji, a je sodišče v turškem obmejnem mestu Edirne v ponedeljek to zahtevo zavrnilo.
""To je zadeva za EU,"" je v Bruslju dejal grški obrambni minister Panos Kamenos. Dodal je, da je o primeru obvestil visoko zunanjepolitično predstavnico Unije Federico Mogherini, in napovedal, da bo o incidentu obvestil tudi zvezo Nato, katere članici sta tako Grčija kot Turčija.
Turški vojaki v GrčijiSpomnimo, po neuspelem vojaškem udaru v Turčiji julija 2016 je osem turških vojakov pobegnilo v Grčijo in tam v strahu pred turškimi oblastmi zaprosilo za azil. Vojaki so zanikali vpletenost v poskus udara. Konec leta 2017 je Grčija enemu izmed njih azil podelila, drugih sedem pa jih na odločitev oblasti še čaka.
Primer prebeglih vojakov je precej načel odnose med sosednjima državama. Turški predsednik Recep Tayyip Erdogan je namreč zahteval, da Grčija vojake vrne v Turčijo, a je grško sodišče to zavrnilo. Presodilo je namreč, da doma ne bi bili deležni poštenega sojenja."
http://www.rtvslo.si/svet/v-italiji-slavje-desnice-in-gibanja-petih-zvezd-renzi-odstopil-z-vrha-demokratske-stranke/447817,prebežnik,1077,"
					5. marec 2018 ob 06:22,zadnji poseg: 5. marec 2018 ob 19:26
					Rim - MMC RTV SLO, Radio Slovenija, STA, Reuters","
A. P. J., A. V.
",V Italiji slavje desnice in Gibanja petih zvezd; Renzi odstopil z vrha Demokratske stranke,"Voditelj stranke Liga Matteo Salvini, ki je v zmagovalni desni koaliciji na italijanskih parlamentarnih volitvah dobil največ glasov, je dejal, da ga zmaga ""navdaja s ponosom, veseljem in odgovornostjo"", in dodal, da je bil in da ostaja populist.
Italija se obrača proti desni in populistom. Tako kažejo izidi po prešteti večini glasov na nedeljskih volitvah. Po pričakovanjih je relativno zmago osvojila desna sredina, v kateri pa ne prednjači stranka Naprej, Italija Silvia Berlusconija, ampak Salvinijeva Liga. Koalicija je prejela približno 37 odstotkov glasov, v njej pa je najmočnejša do tujcev sovražna Liga, ki je dobila 17,4 odstotka glasov.
Stranka Naprej, Italija nekdanjega premierja Berlusconija, ki zaradi obsodbe o davčni utaji sam do naslednjih volitev ne more kandidirati, je osvojila 14 odstotkov glasov.
Koalicija bo po napovedih v parlamentu dobila od 248 do 268 sedežev, za večino bi jih potrebovala 316. Salvini, ki je v predvolilni kampanji govoril o deportaciji na tisoče prebežnikov iz države in o ""nevarnosti islama"", je s tem morda postal celo prvi kandidat za novega premierja.
44-letni Salvini se je v nedeljo odzval le prek Twitterja, ko je napisal: ""Moja prva beseda je hvala."" Po prespani noči je dejal, da je bila uvedba evra napaka in da se je pripravljen pogovarjati z vsemi strankami, izključuje pa oblikovanje široke koalicije. Jasno je povedal, da je Liga vodja desnosredinske koalicije.
""O Italiji odločajo Italijani""Poudaril je, da so Italijani Ligi dali mandat, da državo ""osvobodi negotovosti in nestabilnosti"". ""Imam pravico in dolžnost oblikovati vlado. O Italijanih odločajo Italijani, ne pa Berlin, Pariz, Bruselj ali finančni trgi,"" je dodal. Volilni uspeh stranke je označil za ""nenavadno zmago, ki nas navdaja s ponosom, veseljem in odgovornostjo"".
""Sem in ostajam populist,"" je še dejal Salvini, ki je z geslom proti nezakonitemu priseljevanju, Bruslju, evru, bankirjem in lobistom oživil Severno ligo, ki so jo po škandalu s poneverbami denarja leta 2012 številni razglasili za mrtvo. Izključil pa je možnost, da bi skušal oblikovati vladajočo koalicijo s populističnim Gibanjem petih zvezd, ki je z 32,6 odstotka glasov postalo najmočnejša parlamentarna stranka.
Nato se je oglasil tudi voditelj Gibanja petih zvezd Luigi Di Maio, ki je izjavil, da bi rad prevzel odgovornost sestavljanja nove vlade. ""Smo absolutni zmagovalci,"" je dejal in dodal, da so pripravljeni na dialog z vsemi političnimi silami. ""Imamo odgovornost Italiji dati vlado. Imamo zgodovinsko priložnost poiskati konkretne rešitve za probleme, ki Italijo pestijo že 30 let. Danes se začenja tretja republika in to bo republika italijanskih državljanov,"" je še napovedal.
Renzi odstopil s čela Demokratske strankeDoslej vladajoča Demokratska stranka (PD) je doživela hud poraz. V poslanski zbornici je osvojila 18,8 odstotka glasov, na volitvah v senat pa jo je podprlo 19,2 odstotka Italijanov. Predsednik Demokratov Matteo Renzi je odstopil z vrha stranke in napovedal, da PD odhaja v opozicijo, saj niso pripravljeni sodelovati s populističnimi silami in ""protisistemskimi strankami"". Renzi je bil sicer v Firencah, kjer je nekoč županoval, z 42 odstotki glasov izvoljen za senatorja, tako da se zdaj seli v zgornji dom italijanskega parlamenta in ne bo ostal brez službe.
Volilna udeležba na tokratnih volitvah je bila 73-odstotna. Konstitutivno zasedanje novega parlamenta bo 23. marca.
Obdobje politične nestabilnostiGlede na to, da nobena stranka ali koalicija ni dobila večine glasov, se napoveduje obdobje politične nestabilnosti in oblikovanje t. i. visečega parlamenta. Po poročanju Reutersa sta najbolj mogoča dva scenarija - oblikovanje evroskeptične koalicije, ki bo nasprotovala povezovanju in integraciji v Evropski uniji, ali nove volitve, s katerimi bi prekinili mrtvi tek. ""Teoretično bi se lahko uresničila največja nočna mora Evropske unije - koalicija med populističnimi evroskeptiki Gibanjem petih zvezd in Ligo,"" je tvitnila BBC-jeva urednica za Evropo Katya Adler.
Gibanje petih zvezd: ""Vsi se bodo morali pogajati z nami""""Če bodo podatki potrjeni, kažejo na zmagoslavje Gibanja petih zvezd in potrjujejo pravilnost naše poti. Predvsem pa pomenijo, da se bodo vsi drugi morali pogajati z nami,"" je izide komentiral poslanec Gibanja Alessandro Di Battista. Populistična stranka komika Beppeja Grilla je sicer pred volitvami poudarjala, da se ne bo povezovala s starimi političnimi silami.
Doslej vladajoča Demokratska stranka je na ravni dežel zmagala samo v Toskani in na Trentinskem - Južni Tirolski. Gibanje petih zvezd je osvojilo jug države, otoke in deželo Marke, desna sredina pa vse druge dežele severne in srednje Italije.
""Izidi vzporednih volitev so se v zgodovini izkazali za elastične, a če bo to končni izid, potem je jasno, da je to za nas negativno in da bomo šli v opozicijo,"" je dejal vodja poslanske skupine Demokratske stranke (PD) v poslanski zbornici Ettore Rosato.
Vzpon desnice, poraz Renzija in BerlusconijaKaj nam sporočajo ti podatki? Kot poroča Janko Petrovec, dopisnik RTV Slovenija iz Rima, kažejo na zasuk Italije proti desni in populizmu. Na osebni ravni gre za hud poraz vodje Demokratov Renzija in tudi za poraz Berlusconija, ki ostaja brez glavne besede v svoji koaliciji. Gre za rast prepričljivosti Gibanja petih zvezd, ki je predvolilno kampanjo osredotočilo na pomoč majhnim in srednje velikim podjetjem ter generaciji prekarcev, hkrati pa skoraj prezrlo vprašanja človekovih pravic. Predvsem pa gre za velik uspeh evroskepticizma in protipriseljenske politike Salvinija, ki je izid nekoč avtonomistične, zdaj pa nacionalistično federalistične Lige v petih letih več kot početveril.
Le Pen: Težka noč za EvropoPrvi odzivi na vzpon evroskeptičnih in desnih strank v Italiji so že prišli tudi iz tujine. ""To bo težka noč za Evropo,"" je tvitnila Marine Le Pen, vodja francoske nacionalistične Nacionalne fronte, francoske zaveznice Lige. Svojemu sporočilu je dodala še smeška. ""Daleč od tega, da je Italija s temi volitvami rešila svoje dolgotrajne težave. Prav nasprotno, nakopala si je nove. Pripravite se na dolga in zapletena pogajanja, ki bodo trajala nekaj mesecev,"" pa je dejal ekonomist Lorenzo Codugno.
Macron: Pritisk migracij odigral pomembno vlogo Nemčija je pozvala k oblikovanju stabilne vlade. ""Želimo veliko sreče odgovornim za sestavo stabilne vlade, ki bo v dobro Italije, pa tudi naše skupne Evrope,"" je na novinarski konferenci dejal tiskovni predstavnik nemške kanclerke Angele Merkel Steffen Seibert in dodal, da upajo na oblikovanje nove vlade prej kot v šestih mesecih, kolikor je trajalo njeno oblikovanje v Nemčiji. Francoski predsednik Emmanuel Macron je ocenil, da je pomembno vlogo pri izidu volitev odigral tudi ""pritisk migracij"". Ta je po njegovih besedah močno vplival na državo, ki je vsako leto glavna vstopna točka v Evropo za več sto tisoč prebežnikov iz Afrike. V Evropski komisiji medtem ""zaupajo v zmožnost predsednika Sergia Matarelle, da bo pospešil oblikovanje stabilne vlade v Italiji"". ""V vmesnem času ima Italija vlado, ki jo vodi premier (Paolo) Gentiloni, s katerim tesno sodelujemo,"" so dejali v Bruslju."
http://www.rtvslo.si/svet/italijanske-volitve-med-besedami-in-dejanji-je-morje/447656,prebežnik,1369,"
					3. marec 2018 ob 09:51
					Rim - MMC RTV SLO, Reuters, STA","
Jaša Rajšek
","Italijanske volitve: ""Med besedami in dejanji je morje""","Italijanski volivci bodo v nedeljo izbirali nov parlament, volilno kampanjo so zaznamovale velike obljube, besedni spopadi in ulične demonstracije, izid pa je zaradi novega volilnega sistema in vzpona priljubljenosti Gibanja pet zvezd izjemno nepredvidljiv.
""Italija je iz bipolarnega političnega položaja prešla v tripolarnega,"" vzpon Gibanja pet zvezd (Movimento 5 Stelle) za MMC ocenjuje novinar časopisa Il Foglio Enrico Cicchetta. Zadnja javnomnenjska anketa Termometro Politico iz 16. februarja Gibanje pet zvezd zanesljivo uvršča na prvo mesto med strankami s 26,3 odstotka podpore, sledi zdaj vladajoča demokratska stranka Mattea Renzija z 21 odstotki. Med koalicijami najbolje kaže desnosredinski koaliciji pod vodstvom nekdanjega premierja Silvia Berlusconija, ki ji napovedujejo okoli 35-odstotno podporo.
Sistem Rosatellum: za vladanje potrebna koalicija""Z novim volilnim sistemom Rosatellum je postalo jasno, da lahko vlada le koalicija,"" dodaja Cicchetta. Volilni sistem, poimenovan po predlagatelju, poslancu Ettoreju Rosatu, volivcem omogoča, da lahko izbirajo tako stranko oz. koalicijo kot tudi kandidata iz svojega volilnega okrožja, poroča Politico. Prav tako bo 37 odstotkov parlamenta izvoljenih na lokalni ravni, preostalih 63 odstotkov sedežev pa bo proporcionalno razdeljenih med strankami.
Nov volilni sistem zaradi zapletenosti že tako tradicionalno nezanesljivim javnomnenjskim anketam onemogoča natančnejšo projekcijo, prav tako naj bi bilo še nekje med petino in tretjino volivcev, teh je 46 milijonov, neodločenih. Rosatellum tudi onemogoča formiranje močne koalicije. ""Za prebojno koalicijo bi morala določena stranka z vizijo zmagati z velikim naskokom, tega pa v aktualnem političnem in volilnem sistemu v Italiji ni mogoče doseči,"" opozarja strokovnjak za mednarodne odnose in profesor na Fakulteti za družbene vede Boštjan Udovič.
Pet zvezd ima veliko podporo na juguGibanje pet zvezd svojo kampanjo vodi kot netradicionalna stranka v boju proti korupciji in elitizmu. Gibanje je ustanovil komik Beppe Grillo, vse niti pa iz ozadja vleče Davide Casaleggio, ki se po poročanju New York Timesa predstavlja le kot računalniški izvedenec, ki stranki nudi pomoč. Prvi obraz stranke je 31-letni Luigi Di Maio, falirani študent, ki zagotavlja, da bo stranka zagotovila delovna mesta. Nezaposlenost v Italiji je sicer na skoraj 11-odstotni ravni, na jugu države na 18-odstotni, med mladimi pa je nezaposlena skoraj polovica, zato Gibanje veliko podpore uživa predvsem na jugu države.
Gibanje, ki je tudi protikorupcijsko, je prejšnji mesec pretresel manjši škandal, ko se je razvedelo, da niso vsi poslanci stranke izpolnili svoje obljube, v skladu s katero so nameravali polovičen znesek svojih plač nameniti skladu za zagon manjših podjetij. Gibanje je dolgo nasprotovalo sklepanju koalicij, vendar naj po volitvah ne bi popolnoma izključevali te možnosti.
Renzijeva koalicija s 25-odstotno podporoLevosredinski koaliciji pod vodstvom Renzija, ki je februarja lani držal obljubo in po referendumskem porazu o reformi zakonodaje odstopil z mesta premierja – to funkcijo odtlej opravlja strankarski kolega Paolo Gentiloni – ankete namenjajo dobrih 25 odstotkov. Levji delež glasov prinaša demokratska stranka, medtem ko zaveznicam – Več Evrope (Più Europa), Skupaj (Insieme) in Ljudska lista (Civica Popolare) – ankete skupno namenjajo manj kot pet odstotkov.
""Renzijeva zvezda je zašla. Deloval je po načelu ""too much, too soon"" (preveč in prehitro). Italija je v svojem bistvu konservativna družba, ki zavrača reforme. Tega Renzi ni razumel. Pa še pomanjkanje taktike in mladostna vihravost sta povzročila, da je njegova moč prehitro zašla. Posledice so jasne: njegove vrnitve ne bo, Demokratska stranka jo bo odnesla slabše, kot bi jo lahko, kar pa ne pomeni, da ne bodo v koaliciji,"" dogajanje na italijanski levici komentira Udovič.
Sklepanje koalicij pred volitvamiItalijanske stranke lahko koalicije oblikujejo že pred volitvami. Med temi tako najbolje kaže desnosredinski koaliciji pod vodstvom italijanskega političnega fosila, 81-letnega Silvia Berlusconija, ki sicer na volitvah zaradi sodnih procesov v povezavi z utajo davkov leta 2011 ne sme kandidirati. Ankete jim namenjajo dobrih 35 odstotkov glasov, kar je še vedno premalo za samostojno vladanje.
Berlusconi in Salvini - partnerja ali nasprotnika?V desnosredinski koaliciji so sicer odnosi nekoliko bolj zapleteni. Berlusconijevi Naprej, Italija (Forza Italia) ankete napovedujejo 15,9 odstotka, protipriseljenski Ligi Mattea Salvinija pa 14,8 odstotka. V koaliciji sta še Bratovščina Italije (Fratelli d'Italia) in Mi za Italijo (Noi con l'Italia), ki igrata bolj obstransko vlogo.
Naprej, Italija in Liga sta sklenili medsebojni dogovor, po katerem bo stranka z več osvojenimi glasovi na volitvah ob morebitni zmagi koalicije imenovala novega premierja. Berlusconi namerava za premierja imenovati predsednika Evropskega parlamenta Antonia Tajanija, medtem ko bi Liga imenovala Salvinija, ki je sovražno nastrojen do priseljevanja in velik nasprotnik Evropske unije. Za pridobivanje glasov je nekdanjo Severno Ligo Salvini preimenoval v Ligo, s svojo protibegunsko retoriko – zavzema se za deportacijo ""preprodajalcev droge, posiljevalcev in roparjev"", kakor označuje večino prebežnikov – pa je na svojo stran pridobil mnogo volivcev.
""Liga lahko zdaj osvoji nekaj glasov tudi v Rimu, Neaplju ali celo na Siciliji - pred petimi leti nekaj popolnoma nepredstavljivega. Najpomembneje pa je, da lahko osvoji glasove tudi v osrednjih, tradicionalno levičarskih regijah, kot so Emilia Romagna, Marche ali Toskana,"" ocenjuje Cicchetta.
""Salvini je simpatičen gospod, karizmatik, dobro govori in ima kar nekaj pristašev. Je klasičen populist. A videli smo, na primeru Grčije, kaj se zgodi s populisti. Realpolitika jih kmalu ukalupi. V tem kontekstu bi tudi Salvini bil verjetno kmalu ukalupljen,"" meni Udovič in ocenjuje, da Salviniju tudi ob morebitni izvolitvi ne bi uspelo doseči daljnosežnega preboja.
Močan predvolilni poudarek na migracijah Analiza YouTrend raziskovalne agencije Quorum je pokazala, katere teme so v svoji volilni kampanji največkrat naslavljali voditelji najmočnejših strank. Voditelji vseh strank razen Gibanja pet zvezd, ki je največkrat naslovilo tematiko prevelikih stroškov italijanske politike, so z naskokom največkrat naslovili tematiko migracij – Salvini je migracijam namenil dve tretjini svojih nastopov, Berlusconi tretjino, Renzi le nekoliko manj.
V Italijo je v zadnjih štirih letih prišlo več kot 600.000 prebežnikov. Mnogi med njimi so se odločili za tvegano pot iz Libije čez Sredozemsko morje v Italijo, na kateri je samo letos umrlo več kot 400 ljudi, poroča Mednarodna organizacija za migracije. Mnoge skrajnodesničarske skupine, kot je neofašistična CasaPound, na množičnih shodih zahtevajo deportacijo prebežnikov, kar obljubljata tudi Berlusconi in Salvini.
""Začeti reševati probleme, ne pa si zatiskati oči""""Manevrskega prostora ni več. Javno mnenje je vse bolj negativno do migracij. Italija bo morala začeti reševati probleme, ne pa si zatiskati oči. Nerešeno vprašanje migracij in velik pritok migrantov povzročata nejevoljo med prebivalstvom, hkrati pa povečujeta stopnjo kriminala,"" pomembnost vprašanja migracij razlaga Udovič.
Tudi nedavni strelski napad v mestu Macerata, v katerem je privrženec skrajne desnice streljal na več deset temnopoltih prebivalcev mesta, je bil rasistično motiviran, saj je napadalca po lastnih besedah za dejanje motivirala novica o umoru mlade Italijanke, za katerega je glavni osumljenec zavrnjeni prosilec za azil.
Okrevanja ""ekonomskega bolnika"" ni na vidiku Osmo največje gospodarstvo na svetu ima 2,1 trilijona evrov javnega dolga oziroma skoraj 133 odstotkov BDP-ja in je v strokovni literaturi označeno za ""ekonomskega bolnika"", opozarja Udovič, kar pomeni, da ima že skoraj 20 let negativno ali nizko gospodarsko rast.
Berlusconi obljublja nova delovna mesta, ki jih namerava doseči z izenačitvijo davčne stopnje za vsa podjetja ne glede na dobiček. Italija ima po poročanju Financial Timesa sicer eno najvišjih davčnih obremenitev v razvitem svetu, saj davčni prihodki prinašajo 42,9 BDP-ja.
Gibanje pet zvezd medtem zagovarja reformo političnega sistema, za katerega se po njihovem mnenju porabi preveč sredstev. Udovič medtem izpostavlja tudi italijanski javni sektor, ki je močno prepreden in delno neučinkovit, kar duši italijansko gospodarstvo.
Italijansko morje med besedami in dejanji Posledica gospodarskega stanja v Italiji sta že omenjeni brezposelnost in revščina, v državi kar pet milijonov ljudi živi pod pragom revščine. Gibanje pet zvezd obljublja osnovni dohodek 780 evrov za vse revne, sredstva zanj pa naj bi dobili z večjo obdavčitvijo premožnih in velikih podjetij. Desnosredinska koalicija obljublja podvojitev minimalne pokojnine na kar tisoč evrov in zgodnejše upokojevanje, levosredinska dvig pokojnin na 750 evrov in dodatnih 400 evrov mesečno otroškega dodatka.
Obljube sta oba sogovornika, tako Udovič kot Cicchetti, označila za popolnoma nerealistične. ""V Italiji imamo pregovor: Tra il dire e il fare c'è di mezzo il mare – med besedami in dejanji je morje,"" ponazori obljube italijanskih strank Cicchetti.
Italijanske parlamentarne volitve bodo potekale v nedeljo, prvi rezultati so pričakovani v ponedeljek. Enoznačnega odgovora o novi vladi skoraj zagotovo ne bomo dobili, bo pa bolj jasno, kdo bo vodil koalicijska pogajanja. Italijanski predsednik Sergio Mattarella bo zmagovalcu volitev - kdor koli to že bo - podelil mandat za sestavo vlade. Če temu ne uspe, niso izključene niti ponovne volitve."
http://www.rtvslo.si/kultura/film/element-boja-za-clovekove-pravice-najdemo-pravzaprav-v-vsakem-dokumentarcu/447495,prebežnik,813,"
					1. marec 2018 ob 17:46
					Ljubljana - MMC RTV SLO","
N. Š.
","""Element boja za človekove pravice najdemo pravzaprav v vsakem dokumentarcu""","Med 14. in 20. marcem bo postnajstniška, že dvajseta izdaja Festivala dokumentarnega filma v ljubljanske kinodvorane pripeljala svoje znane doku sekcije, pogovore z avtorji in tudi filmske delavnice za mlade. Odvil se bo v znamenju treh obletnic – lastnega jubileja, 30-letnice slovenske Amnesty International in desetletnice nagrade, ki jo organizacija podeljuje.
Poleg tekmovalnega programa na temo človekovih pravic bodo prikazani aktualni in družbenokritični dokumentarci, filmi s fokusom na mitih, ikonah in medijih ter intimni in globalni portreti, med drugim dva slovenskih režiserk – Ide in Maje Weiss.
Slovenska Amnesty International bo že desetič podelila nagrado najboljšemu filmu na temo človekovih pravic – najboljšega bo izbrala mednarodna strokovna žirija, ki jo sestavljajo novinarka in igralka Ula Furlan, režiser in producent družbeno angažiranih filmov Dejan Babosek ter Bill Shipsey, aktivist za človekove pravice, umetniški producent in promotor, odvetnik in ustanovitelj Art for Amnesty. ""Tekmovalni filmi se bolj ali manj ohlapno držijo teme človekovih pravic, a element boja za človekove pravice pravzaprav najdemo v vsakem dokumentarcu kot umetniški izrazni obliki,"" je na predstavitvi programa dejal Simon Popek, vodja filmskega programa v Cankarjevem domu, sedežu festivala.
O povezovanju drugačnih, prebežnikih in iskanju rešitve izraelsko-palestinska spora V tekmovalnem programu se bodo predstavili Debatni krožek (Atelier de conversation) avstrijskega režiserja Bernharda Braunsteina, portret ljudi različnih ras in veroizpovedi, ki jih združi učenje francoščine, Mrtvi narod (Tara moarta) Raduja Judeja, mojstra novega romunskega filma, ki odstira zamolčano antisemitsko gonjo romunskega naroda. Videti bo mogoče O očetih in sinovih (Of Fathers and Sons) festivalskega povratnika Talala Derkija o očetu, ki sinove od malega indoktrinira v džihad, prav tako film Tujec v paradižu (Stranger in Paradise) Guida Hendrikxa, ki je Popka edini prepričal o inflaciji modnih begunskih filmov. Izbor zaokroža Zahodno od reke Jordan (West of the Jordan River) v režiji Amosa Gitaija, ki se vrača domov na Zahodni breg, kjer je leta 1982 že posnel kontroverzni dokumentarec Field Diary, zaradi česar je moral zapustiti dom.
MMC-jeva premiera filma ČistilciV sekciji ""aktualni, družbenokritični"" bo MMC-jeva premiera Čistilci (The Cleaners) razkrila ozadje spletnih cenzur. V času fenomena lažnih novic, ko se vedno več spletnih uporabnikov sprašuje, kdo je odgovoren za spletno zaščito, nemška režijska dvojica Hans Block in Moritz Riesewieck odgovarja – moderatorji spleta so filipinski delavci, ""čistilci"", ki za kalifornijske tehnološke korporacije vsako sekundo presojajo o ustreznosti neke vsebine, fotografije ali posnetka – o tem, kaj bodo na spletnih straneh in tudi na družbenih medijih cenzurirali in kaj ohranili. Film bo na sporedu 16. marca ob 18.45, po projekciji pa bo sledil pogovor na temo spleta in moderiranja komentarjev, ki ga boste v neposrednem prenosu lahko spremljali tudi na MMC-kanalu. Pogovor bo moderiral MMC-jev novinar Aljoša Masten.
Festival odpira nov film Mile Turajlić V isti sekciji se predstavlja otvoritveni film festivala Druga stran vsega (Druga strana svega) ene najbolj prepoznavnih srbskih režiserk Mile Turajlić, ki je bila gostja festivala že s filmom Cinema komunisto (2010). Tokrat bo predstavljala film o na pol razdeljenem stanovanju v središču Beograda, v katerem živi njena mama, sedemdesetletna Srbijanka Turajlić, opozicijska aktivistka, univerzitetna profesorica, upornica proti srbskemu nacionalizmu. Film je nastal v koprodukciji z HBO Europe, na festivalu ga bo zastopala Hanka Kastelicova, izvršna urednica dokumentarne produkcije HBO Europe, ki je bila prej več kot 25 let režiserka in producentka na RTV Slovenija.
Z dokumentarnim sorodnikom Bobne misije Družbenokritični bodo še filmi Družba zastonj kosil (Free Lunch Society: Komm Komm Grundeinkommen) Christiana Toda, ki raziskuje preteklost in sedanjost univerzalnega temeljnega dohodka, ameriški film Morje morje (El mar la mar) o nikogaršnji zemlji na mehiško-ameriški meji in Razstavljavec min (The Deminer), dokumentarni sorodnik Bombne misije (The Hurt Locker) režiserke Kathryn Bigelow. Dokumentarec sledi obsesivnemu, nesebičnemu, malo samomorilskemu razstavljavcu min, iraškemu specialistu za bombe Fahirju.
V Cankarjev dom se vrača Boris Mitić Dokumentaristiko bosta žanrsko širila športni dokumentarec Čez bolečinski prag (Over the Limit) o nepopustljivem ritmu ruskega treninga ritmične gimnastike in Sladki nič (Slatko od ništa) s protagonistom ""Ničem"" in glasom v offu Iggyja Popa v režiji srbskega filmskega esejista in festivalskega povratnika Boris Mitića, ki bo tudi gost festivala.
O ženskah v filmskem sektorju Slovenski film bo letos izrazito oseben, prikazali bodo namreč ""filmski selfie"" slovenske filmske režiserke Maje Weiss My Way 50 – Med iskanim in najdenim svetom in prvenec njene sestre, sicer producentke Ide Weis, Peter vs. Harry, v katerem portretira sestrinega moža, glasbenika, snemalca, scenarista in režiserja Petra Braatza. 20. marca bo projekciji filmov uvedla okrogla miza o ženskah v filmskem sektorju z naslovom Ženske v filmskem sektorju: vprašanje spola.
Poklon Laili Pakalnina Retrospektiva bo posvečena latvijski dokumentaristki Laili Pakalnina, stari znanki slovenskih festivalov: leta 2014 je bila v Gorici nagrajena z Nagrado Darko Bratina. Poklon Viziji, leta 2016 pa je bila s filmom Zora (Dawn; Ausma, 2015) gostja filmskega festivala Kino Otok – Isola Cinema.
Letošnje filme je Simon Popek povezal z izrazom ""larger-than-life"", v programski knjižici pa je zapisal tudi, da je ""svet lahko tudi lep, samo televizijska poročila je treba odklopiti""."
http://www.rtvslo.si/svet/evropa-v-primezu-ledenega-oklepa-mraz-vzel-ze-42-zivljenj/447379,prebežnik,530,"
					28. februar 2018 ob 16:53
					London,Pariz,Varšava - MMC RTV SLO, STA","
K. S.
",Evropa v primežu ledenega oklepa - mraz vzel že 42 življenj,"V večjem delu Evrope še kar vztrajajo izjemno nizke temperature, ki so v zadnjih dneh zahtevale skupno najmanj 42 življenj.
V delih Nemčije se je živo srebro davi spustilo do minus 24 stopinj Celzija, v Estoniji so namerili 29 stopinj pod ničlo, številne plaže v Sredozemlju so zasnežene - prvič v pol stoletja je snežilo celo na jugu Maroka.
V Veliki Britaniji so sibirski mraz, ki je v torek prinesel sneg tudi Londonu, poimenovali pošast z vzhoda. Na Nizozemskem se ga je prijel vzdevek sibirski medved, Švedi pa mu pravijo snežni top.
Nizke temperature še posebej ogrožajo ostarele in brezdomce, med katerimi je mraz od petka zahteval tudi največ smrtnih žrtev. Zato so po evropskih mestih organizirali prenočišča in hrano za brezdomce.
Najhuje na PoljskemNa Poljskem je zaradi mraza od petka umrlo najmanj 18 ljudi, v Franciji in na Slovaškem pa po štirje, med njimi ženska v devetdesetih letih, ki so jo našli pred vhodom doma za ostarele. V Litvi je mraz zahteval pet smrtnih žrtev, na Češkem šest, v Romuniji in Italiji po dve. O prvi smrtni žrtvi zaradi mraza poročajo tudi iz Srbije - v torek so na poljski poti v bližini vasi Malošište pri Nišu našli zmrznjenega 75-letnika.
Rdeči križ, ki je po vsej Evropi vzpostavil ekipe nujne pomoči ob mrazu, prebivalce opozarja, naj bodo pozorni, kaj se dogaja z njihovimi sorodniki in sosedi. ""Že če samo potrkamo in vprašamo, ali kaj potrebujejo, storimo veliko. Lahko celo rešimo življenje,"" so poudarili.
Napovedi novega sneženjaV francoskem pristaniškem mestu Calais ob Rokavskem prelivu so oblasti zagotovile bivališča za prebežnike, ki sicer v upanju, da bodo kmalu prišli v Veliko Britanijo, spijo v šotorih ali drugih zasilnih bivališčih.
Ponoči se je živo srebro v številnih delih Evrope spustilo pod minus 20 stopinj Celzija. V kraju Glattalp v švicarskih Alpah na 1850 metrih nadmorske višine pa so izmerili celo minus 36 stopinj Celzija.
V Španiji, tudi v Kataloniji, je za danes napovedano novo sneženje, na Kanarskih otokih pa so zaradi močnega vetra odpovedali pouk. Šole so zaprte tudi na Kosovu, zahodu Bosne in Hercegovine, v večini Albanije ter v delih Velike Britanije, Italije in Portugalske.
Na Apeninskem polotoku mraz povzroča tudi motnje v železniškem prometu. Zaradi pomanjkanja sredstva za tajanje ledu morajo ponekod led s tirov železniški delavci odstranjevati kar ročno, kar je precej razburilo italijansko javnost. V Neaplju je od torka zaprto letališče, avtobusi zaradi poledice ne vozijo.
Številne obale danes pokriva sneg, tudi na otokih Korzika in Kapri, v Dalmaciji in Črni gori.
Odrezani od svetaBritanski vremenoslovci napovedujejo, da bodo nekatere vasi zaradi snežnih zametov še nekaj dni odrezane od sveta, svarijo pa tudi pred daljšimi prekinitvami v oskrbi z elektriko.
Na Irskem se pripravljajo na neurje, ki naj bi v četrtek prineslo obilno pošiljko snega, eno največjih v zadnjih desetletjih. Marsikje so prebivalci tako danes izpraznili police trgovin.
Na Kosovu so zaradi velikega povečanja porabe elektrike za ogrevanje napovedali omejitve porabe elektrike, ki naj bi trajale od ene do treh ur.
Ruski energetski velikan Gazprom, najpomembnejši dobavitelj plina Evropi, je sporočil, da so zaradi nizkih temperatur evropskim državam v zadnjih šestih dneh dobavili rekordno količino tega energenta. Največ, 667 milijonov kubičnih metrov plina so Evropi dobavili v ponedeljek."
http://www.rtvslo.si/svet/nemski-konservativci-podprli-veliko-koalicijo-na-vrsti-so-socialdemokrati/447162,prebežnik,408,"
					26. februar 2018 ob 16:19,zadnji poseg: 26. februar 2018 ob 19:56
					Berlin - MMC RTV SLO, Reuters, STA","
J. R.
","Nemški konservativci podprli veliko koalicijo, na vrsti so socialdemokrati","Krščanski demokrati (CDU) Angele Merkel so po kanclerkini oznanitvi pomlajanja kabineta in imen šestih ministrskih kandidatov izglasovali potrditev velike koalicije s socialdemokrati (SPD).
Izid glasovanja za Merklovo pomeni še korak bližje četrtemu kanclerskemu mandatu. Javno glasovanje, ki je sledilo razpravi, ni pustilo nobenega dvoma, da stranka še naprej trdno stoji tako za Merklovo kot za oblikovanjem še ene vlade CDU/CSU in SPD, saj so našteli vsega 27 glasov proti.
S pomladitvijo kabineta in imenovanjem šestih ministrskih kandidatov naj bi Merklova želela tudi končati nesoglasja znotraj stranke glede tega, kako se spoprijeti z vzponom skrajno desničarske Alternative za Nemčijo (AfD).
Pomemben del kadrovske prenove in znak prihodnje usmeritve stranke je potrditev sedanje ministrske predsednice Posarja Annegret Kramp-Karrenbauer za novo generalno sekretarko stranke. Na tem položaju je nasledila 43-letnega Petra Tauberja, s katerim mnogi že dolgo niso bili zadovoljni. Kot poroča nemška tiskovna agencija DPA, je bila potrjena z rekordno podporo kar 785 od 794 veljavnih glasov.
""Zvezda je moštvo, zvezda je CDU,"" je v govoru, s katerim je navdušila delegate in požela glasen aplavz, poudarila 55-letna Kramp-Karrenbauerjeva, ki jo mnogi ocenjujejo kot najverjetnejšo naslednico kanclerke tako na čelu stranke kot morda tudi na čelu vlade.
Največje presenečenje med ministrskimi nominacijami je zagotovo Jens Spahn, ki je v preteklosti javno kritiziral kanclerkino politiko odprtih vrat za prebežnike, 37-letnik pa naj bi se celo sestajal z voditelji sestrske krščanske socialne unije CSU (bavarski partnerji v uniji CDU/CSU) in Svobodnimi demokrati (FDP) glede prihodnosti Nemčije po odhodu Merklove iz politike, poroča Deutsche Welle. Spahn naj bi postal vodja zdravstvenega ministrstva.
Najmočnejše izmed ministrstev, gospodarsko, naj bi pripadlo Petru Altmeierju, v preteklem mandatu voditelju kanclerkinega kabineta. Njegovo mesto naj bi nadomestila Helge Braun. Obrambno ministrstvo, ki je v rokah CDU-ja vse od leta 2005, bo ostalo pod vodstvom Ursule von der Leyen. Za kmetijsko ministrico je nominirana Julia Klöckner, za ministrico za izobraževanje pa Anja Karliczek.
Merklova je pred glasovanjem o veliki koaliciji na kongresu CDU-ja delegate nagovorila, da je lahko zgodovinsko slab izid na lanskih volitvah pomembna lekcija in vir nove moči. 63-letnica je ob imenovanju ministrskih kandidatov tudi poudarila, da so vsi mlajši od nje.
SPD še glasuje o veliki koalicijiFinančno ministrstvo, zunanje ministrstvo in ministrstvo za delo so v izmenjavi za privolitev za vstop v koalicijo zahtevali socialdemokrati, ki sicer še niso popolnoma odločeni o vstopu v veliko koalicijo. Končno besedo ima več kot 460.000 članov stranke, ki lahko do 2. marca glasujejo o vstopu v koalicijo s krščanskimi demokrati."
http://www.rtvslo.si/svet/v-rimu-shod-proti-rasizmu-trzaski-zupan-pa-na-neofasisticnem-shodu/446975,prebežnik,855,"
					24. februar 2018 ob 09:44,zadnji poseg: 24. februar 2018 ob 20:46
					Pisa,Torino,Rim,Milano - MMC RTV SLO, STA","
J. R., K. S.
","V Rimu shod proti rasizmu, tržaški župan pa na neofašističnem shodu","V Italiji se je teden dni pred parlamentarnimi volitvami na protestih zbralo več 10.000 ljudi. Veliko razburjenja je povzročil tržaški župan, ki je odprl neofašistični shod.
V Rimu so potekali protesti proti rasizmu in neofašizmu, ki jih je organizirala vladajoča Demokratska stranka, do tujcev sovražna desna Liga pa je v Milanu organizirala proteste proti nezakonitemu priseljevanju.
V drugih italijanskih mestih, med drugim v Trstu, so prav tako potekala zborovanja drugih skrajno desnih skupin, ponekod so se pojavljali tudi spopadi s policijo in protestniki skrajne levice.
Potem ko so v preteklih tednih protesti v Italiji vodili do več spopadov, so sicer varnostne sile danes poskrbele za poostreno varnost.
""Najprej Italijani""Pred katedralo na glavnem trgu v Milanu se je pod vodstvom predsednika desne Lige Mattea Salvinija zbralo po podatkih policije od 15.000 do 20.000 protestnikov, po podatkih Lige pa 50.000.
""Najprej Italijani,"" je po vzoru Trumpove krilatice ""Najprej Amerika"" zagovarjal Salvini v svojem nagovoru pred množico ter napadel migracije in vodjo leve sredine na volitvah Mattea Renzija. Ta se je sicer medtem udeleževal protifašističnega shoda v Rimu.
Salvani je obljubil, da si bo njegova stranka prizadevala predvsem za starejše ljudi, ki ""so prisiljeni brskati po škatlah, ki jih odvržejo trgovine"", delavce in majhne trgovce. Zatrdil je, da Italijani nimajo več ne pravic, ne dela in da ne morejo sprejeti vseh, ""ki pridejo iz tujine in nato storijo kazniva dejanja"".
Mirne demonstracije v RimuV Rimu se je medtem več 10.000 protestnikov zbralo na zborovanju proti neofašizmu in rasizmu, za varnost pa je skrbelo kar 3.000 policistov. Demonstracij, ki so potekale mirno, sta se udeležila tudi premier Paolo Gentiloni in nekdanji premier Renzi.
""Tukaj smo, da rečemo ne fašizmu,"" je dejala Rita Solo, aktivistka sindikata CGIL, pred plakatom z napisom ""Naj bo Italija znova protifašistična"".
V Trstu med neofašisti tudi županV Trstu pa je tamkajšnji župan Roberto Dipiazza odprl shod skrajno desničarske in neofašistične organizacije Nova sila, medtem ko so na Pomorski postaji predstavili kandidate liste Italija Italijanom, ki bodo nastopili na parlamentarnih volitvah. Dipiazza je z ženo vstopil v Pomorsko postajo in počakal vodjo Nove sile Roberta Fioreja, s katerim sta se toplo pozdravila in poljubila.
V nadaljevanju je župan neofašistični shod odprl s krajšim govorom, v katerem je med drugim poudaril, da je Trst ""najbolj italijansko mesto v Italiji"" ter da je prav on dal zgraditi spomenik pri opuščenem rudniškem jašku pri vasi Bazovica pri Trstu, ki je nekakšen simbol povojnih pobojev na Tržaškem in ga po županovih besedah letno obišče 100.000 ljudi.
V Trstu tudi protifašistični shodDipiazza je odprl neofašistični shod ravno takrat, ko je v Trstu potekala protifašistična manifestacija, ki jo je pripravilo gibanje Protifašistični in protirasistični Trst ob prihodu Fioreja na predstavitev kandidatne liste Italija Italijanom. Mirne manifestacije se je udeležilo manj kot tisoč ljudi.
Dipiazzova udeležba na neofašističnem shodu je na Tržaškem že povzročila polemike. Tako je svojo zaskrbljenost in razočaranje izrazila predsednica deželne vlade Furlanije - Julijske krajine (FJK) in kandidatka levosredinske Demokratske stranke (DS) za poslansko zbornico Debora Serracchiani. Serracchianijeva je opozorila, da je Dipiazza doslej znal poenotiti Trst glede stvari, ki jih je treba narediti ter pustil za seboj ideološke spore in prav na tej podlagi sta skupaj naredila koristne stvari za Trst.
Prav zaradi tega je nerazumljiv ta njegov institucionalni poklon gibanju, ki ga vodi oseba, ki so jo v preteklosti že obsodili zaradi sodelovanja v oboroženi skupini in združevanja v prevratniške namene ter ki ponovno obuja strahove in nasilje iz nekega drugega obdobja in razdvaja Trst, je prepričana Serracchianijeva, ki župana poziva, naj premisli o storjeni napaki.
Shodi po napadu na prebežnikeTako demonstracije v Rimu kot proteste v Milanu in Trstu so organizirali po strelskem napadu na prebežnike v Macerati, kjer je 28-letni privrženec skrajne desnice Luca Traini iz maščevanja zaradi umora najstnice v začetku februarja streljal na več deset Afričanov in ranil šest ljudi. Po napadu se je v Italiji razvnela ostra predvolilna razprava o priseljencih, od katere si koristi obetajo predvsem desne stranke.
Gentiloni je pred dnevi posvaril pred radikalizacijo političnega boja v Italiji pred volitvami. Kot je dejal, so se nekatere skupine na socialne probleme odzvale z ""nasilnim političnim ekstremizmom"".
Protesti tako protifašistov kot neofašistov so sicer po Italiji potekali že od srede do petka, pri čemer je bil največji petkov v Pisi, ki ga je obiskal Salvini. Zaradi poskusa spopada med obema skupinama je morala s pendreki posredovati policija, ki je s kamni, steklenicami in palicami oborožene protestnike razgnala.
V Torinu so v sredo in četrtek potekali shodi v podporo voditelju skrajno desne stranke CasaPound Simoneju Di Stefanu. Tudi tam so neofašisti in protifašisti poskušali obračunati med seboj, znova pa je srečanje onemogočila policija, pri čemer se je poškodovalo šest policistov.
Tretjina Italijanov še ni odločenihV Italiji zadnjih 15 dni pred volitvami 4. marca ne objavljajo izsledkov javnomnenjskih raziskav. Zadnja anketa Termometro politico 16. februarja je sicer pokazala, da je med strankami najbolj priljubljeno Gibanje petih zvezd (26 odstotkov), med koalicijami pa najbolje kaže desnosredinski koaliciji pod vodstvom stranke Naprej, Italija Silvia Berlusconija (15 odstotkov podpore Naprej, Italiji in 15 odstotkov Severni Ligi).
Demokratska stranka Renzija in trenutnega premierja Gentilonija uživa podporo okoli 20 odstotkov volivcev. Tretjina volivcev je glede na ankete še neodločenih."
http://www.rtvslo.si/svet/izrael-zacel-zapirati-afriske-prebeznike-ki-ne-zelijo-biti-izgnani-v-tretjo-drzavo/446902,prebežnik,591,"
					23. februar 2018 ob 13:34
					Tel Aviv - MMC RTV SLO","
B. V.
","Izrael začel zapirati afriške prebežnike, ki ne želijo biti izgnani v tretjo državo","Izrael želi izgnati več deset tisoč prebežnikov iz Eritreje in Sudana, domnevno v Ruando in Ugando. Kdor odhod iz države zavrne, mu grozi zapor za nedoločen čas. Nekaj Eritrejcev je že zaprtih.
Potem ko so izraelske oblasti novembra lani napovedale, da bodo na tisoče afriških migrantov in prosilcev za azil prisilile v izbiro med deportacijo v tretjo državo ali zaporom, je v zaporu za nedoločen čas pristalo že sedem Eritrejcev, ki jim je Izrael zavrnil prošnje za azil in ki niso hoteli biti deportirani v Ruando.
Izraelske organizacije za varstvo človekovih pravic so v skupni izjavi sporočile, da gre za ""prvi korak v operaciji izgona, še ne videni na svetu."" Po njihovih besedah je ukrep ""rasističen in kaže popolno zanemarjanje življenja in dostojanstva prosilcev za azil"", poroča britanski Independent.
Leta 2012 je sedanja izraelska ministrica za kulturo Miri Regev, takrat kot poslanka vladajoče stranke Likud, sudanske prebežnike v Izraelu na protestu označila za ""rak v našem telesu"". Pozneje je dejala, da ni želela ""prizadeti ljudi, ki so preživeli holokavst, ali bolnikov z rakom"". Istega leta je takratni izraelski notranji minister Eli Jišai za afriške prebežnike, ki so bile deloma muslimani, deloma kristjani, dejal: ""Muslimani, ki pridejo sem, ne verjamejo niti, da ta država pripada nam, belemu človeku.""
Od 35.000 prošenj le 11 odobrenihPo podatkih Agencije ZN-a za begunce (UNHCR) je v Izraelu trenutno 27.000 prosilcev za azil iz Eritreje in 7.700 prosilcev iz Sudana. Kot poroča izraelski časnik Haaretz, pa je Izrael azil dodelil le 10 Eritrejcem in enemu Sudancu. Izraelske oblasti prosilce za azil označujejo za ekonomske migrante in jih ne želijo imenovati begunci. Številni živijo v revnih predelih južnega Tel Aviva.
Večina prosilcev za azil vstopi v Izrael prek njegove meje z Egiptom, vrnitev pa zavračajo zaradi, kot pravijo, grožnje preganjanja avtoritarnih oblasti v državah izvora.
Vsaj dva izmed sedmih Eritrejcev, zaprtih ta teden v zaporu Saharonim v puščavi na izraelsko-egiptovski meji, sta preživela mučenje, opozarjajo v izraelskih organizacijah za varstvo človekovih pravic. Potem ko sta bila zaslišana, sta bila odpeljana neposredno v zapor.
Izdanih že 600 obvestil o izgonuPo novih pravilih so oblasti do zdaj izdale okoli 600 obvestil o izgonu ljudi, ki niso vložili prošnje za azil do konca leta 2017, poročajo izraelski mediji. Ljudje, ki prejmejo obvestilo, imajo na voljo mesec dni, da se odločijo, ali bodo Izrael zapustili prostovoljno. Če to zavrnejo, jih zaslišijo, uradnik pa odloči, ali naj se jih zapre ali ne. Izrael ljudem, ki se odločijo za prostovoljni odhod, ponudi letlasko vozovnico in za 3.500 ameriških dolarjev gotovine.
Med ljudmi, ki jih želijo oblasti izgnati, naj ne bi bile ženske, otroci, očetje mladoletnih otrok in žrtve suženjstva ali tihotapcev z ljudmi.
Eritrejce in Sudance v Ruando ali UgandoPo poročilih sta tretji državi, kamor se izganja afriške prebežnike, Ruanda in Uganda, čeprav obe državi zanikata, da sta z izraelsko vlado sklenili kakršen koli dogovor glede sprejemanja izgnancev.
Tisti, ki so prispeli v Ruando, poročajo, da so jim ob prihodu odvzeli dokumente, kršijo pa jim osnovne pravice. Številni končajo na cesti, poroča Independent.
Potem ko je javnost prišla informacija, da je bilo zaprtih sedem Eritrejcev, je več sto prosilcev za azil v obližnjem centru za pridržanje Holot začelo gladovno stavkati. ""Ne želimo jesti ne jutri ne dan po tem, ker so te ljudi odpeljali v zapor,"" je dejal Eritrejec Abdat, ki je v Holotu pridržan že deset mesecev.
Tako UNHCR kot izraelske organizacije za varstvo pravic beguncev so izraelsko notranje ministrstvo pozvale, naj še enkrat proučijo svoje načrte. Tudi izraelski zapori so načrt oblasti kritizirali, češ da ljudi ne morejo vzdrževati za nedoločen čas."
http://www.rtvslo.si/svet/banglades-namerava-100-000-rohingov-naseliti-na-nenaseljen-otok-iz-mulja/446813,prebežnik,838,"
					22. februar 2018 ob 16:01
					Dhaka - MMC RTV SLO, Reuters","
K. T.
",Bangladeš namerava 100.000 Rohingov naseliti na nenaseljen otok iz mulja,"Bangladeš namerava na Bhasan Čar, nenaseljeni plavajoči otok iz mulja v Bengalskem zalivu, naseliti 100.000 Rohingov, ki so se v državo zatekli iz sosednjega Mjanmara. Humanitarne organizacije in tudi nekateri vladni uradniki so do predloga zelo kritični.
Premierka Bangladeša Šejk Hasina je v ponedeljek dejala, da bi bila naselitev na otok ""začasna rešitev,"" s katero naj bi omilili hudo gnečo v taboriščih v Koks Bazarju, kjer je zdaj okoli 700.000 prebežnikov, ki so se tja iz mjanmarske zvezne države Rahajn zatekli od avgusta lani. Skupno se je v Mjanmar sicer zateklo več kot milijon Rohingov.
Eden od premierkinih svetovalcev je za Reuters dejal, da bodo Rohingi, ki bodo preseljeni na otok, od tam imeli le dve možnosti za odhod: bodisi se bodo vrnili v Mjanmar bodisi jim bo tretja država podelila azil. ""To ne bo koncentracijsko taborišče, čeprav bodo obstajale omejitve. Ne bomo jim dali bangladeškega potnega lista ali osebne izkaznice,"" je dejal premierkin svetovalec H. T. Imam, pri čemer je dodal, da bo na otoku tudi od 40 do 50 policistov.
Plavajoči otok, ki se je ""oblikoval"" iz mulja šele pred približno 20 leti, leži 30 kilometrov od celine. Njegova površina je zelo ravna, sama oblika pa se spreminja, tudi zaradi močnih poplav, ki so običajne med junijem in septembrom. V bližini otoka so že večkrat poročali tudi o piratih, ki ugrabljajo ribiče in prebivalce bližnjih otokov, potem pa zahtevajo odkupnino.
Zgradili naj bi 1.440 blokov Po načrtih naj bi na otoku zgradili 1.440 blokov, v vsakem od njih bo prostora za 16 družin. Vrednost projekta je ocenjena na 280 milijonov dolarjev. Pri pripravi otoka za sprejem beguncev, kar želijo doseči še pred monsunskim deževjem, ki je mogoče že od konca aprila, sodelujejo tudi britanski in kitajski inženirji. Poplave so tudi sicer ena izmed glavnih skrbi za področja še nižje na jugu Bangladeša, kjer je zdaj okoli milijon Rohingov.
In kako bodo med begunci izbrali tiste, ki jih bodo preselili na otok? Po Imamovih besedah oblasti še niso sprejele dokončne odločitve glede meril za izbor, mogoče jih bodo izbrali naključno ali pa bodo begunce pozvali, naj se prostovoljno javijo za preselitev.
Visoki komisar Združenih narodov za begunce je v izjavi glede načrtov bangladeških oblasti poudaril, da bo moral vsak načrt za preselitev beguncev temeljiti na prostovoljnih odločitvah beguncev, ki bodo morali biti z vsem seznanjeni.
O predlogu, da bi Rohinge preselili na nenaseljeni otok, se je govorilo že leta 2015, takrat so mu humanitarne organizacije ostro nasprotovale. Kot glavni pomislek so izpostavile vreme: otok je namreč lahka tarča številnih ciklonov, ki so pogosti na tem območju, poleg tega pa so poudarili, da otok ni primeren za naselitev več tisoč ljudi. Kljub temu nasprotovanju so se dela na otoku v zadnjih mesecih pospešila, o čemer pričajo pisma bangladeške mornarice, namenjena lokalnim uradnikom in izvajalcem del, ki so jih prebrali tudi novinarji Reutersa.
Ko je Reutersov novinar pred letom dni obiskal otok Bhasan Čar, kar v prevodu pomeni ""plavajoči otok,"" tam ni bilo nobene ceste, stavb ali ljudi. Ob vrnitvi 14. februarja pa je bilo tam več sto delavcev, ki so z ladij na severozahodu otoka nosili opeke in pesek. Satelitski posnetki kažejo, da je zdaj na otoku več cest, pa tudi pristajališče za helikopterje.
Proti poplavam z nasipomEden izmed ukrepov proti poplavam je 13 kilometrov dolg obrambni nasip, ki ga gradi kitajsko gradbeno podjetje Sinohydro, ki je med drugim zgradilo kitajski Jez treh sosesk. Pri vprašanju stabilizacije obale in ukrepov za zaščito pred poplavami naj bi po poročanju Reutersa pri projektu sodelovalo britansko podjetje HR Wallingford.
Omar Waraich, namestnik direktorja za Azijo v Amnesty International, pravi, da ""s komer koli v humanitarni skupnosti smo govorili, nihče ne misli, da je projekt dobra ideja"". Kot pravi, gre za otok iz mulja, ki obstaja šele kratek čas. Prebivalci bližnjega otoka Sandwip, ki je večji in bližji celini, pravijo, da monsuni redno terjajo smrtne žrtve, uničujejo domove in prekinjajo stik s celino.
A v vladi menijo drugače. General Kabir Bin Anwar iz premierkinega urada ugotavlja, da so humanitarne organizacije, ki so kritične do načrta, ""v veliki zmoti, ker ne razumejo topografije"" Bangladeša. Kot pravi, vlada na otoku pripravlja tudi zavetišča, predvsem pa po njegovem mnenju otok ponuja možnosti za vzrejo goveda. Tudi dvome glede dobave osnovnih potrebščin zavrača. ""Ne potrebujemo pomoči od nobene tuje ali domače nevladne organizacije. Sami jih lahko nahranimo.""
""Najprej bi morali poskrbeti za naše ljudi""Prebivalci bližnjih otokov so do vladnih potez glede Rohingov zelo kritični, predvsem jih moti, da vlada ni najprej poskrbela zanje. Številni prebivalci so namreč ostali brez doma zaradi erozije, pa jim vlada ni pomagala. ""Najprej bi morali poskrbeti za naše ljudi, toda vlada se je odločila za zavetišče priseljencem,"" je kritičen 80-letni Belal Beg, ki živi na otoku Sandvip.
Nekateri Rohingi, ki že vedo za načrte bangladeške vlade, so že izrazili svoje nasprotovanje. Med njimi je Džahid Husain, begunec v taborišču Čakmakul, ki pravi, da je iz Mjanmara zbežal, da bi rešil svoje življenje in da ga ne misli ogroziti s tem, da bi šel živet na otok Bhasan Čar. ""Raje umrem tu."""
http://www.rtvslo.si/crna-kronika/policisti-ponoci-izsledili-devet-tujcev-ki-so-mejo-preckali-nezakonito/446761,prebežnik,148,"
					22. februar 2018 ob 10:00
					Brežice,Metlika - MMC RTV SLO","
T. K. B.
","Policisti ponoči izsledili devet tujcev, ki so mejo prečkali nezakonito","V noči na četrtek so posavski in dolenjski policisti pri poskusu nezakonitega prehoda meje ujeli tri državljane Afganistana, štiri Sirce in dva Alžirca.
Najprej je v sredo okoli 21. ure na mejni prehod Obrežje na vstop v Slovenijo pripeljal voznik tovornega vozila iz Srbije. Policisti so opravili mejno kontrolo in pregled tovornega vozila ter v tovornem delu našli tri državljane Afganistana, ki so se skriti med tovorom skušali izogniti mejni kontroli. Tujce so predali hrvaškim varnostnim organom.
Ponoči so nato brežiški policisti med opravljanjem nalog varovanja državne meje pri naselju Brezje pri Veliki Dolini izsledili in prijeli štiri državljane Sirije, ki so prav tako nezakonito prestopili državno mejo.
Podobno delo pa so imeli tudi metliški policisti, ki so okoli 2. ure pri Božakovem prijeli še dva državljana Alžirije, ki sta prav tako nezakonito prestopila državno mejo. Postopki s tujci še potekajo, so še sporočili z novomeške policijske uprave."
http://www.rtvslo.si/svet/velike-obljube-strank-za-milijone-italijanov-pod-pragom-revscine/446622,prebežnik,645,"
					20. februar 2018 ob 21:58,zadnji poseg: 20. februar 2018 ob 22:10
					Rim - MMC RTV SLO, Reuters","
J. R.
",Velike obljube strank za milijone Italijanov pod pragom revščine,"Italijanski volivci so pred parlamentarnimi volitvami glede na javnomnenjske raziskave najbolj zaskrbljeni nad državnim gospodarstvom, ki po finančni krizi še ni okrevalo. Največje stranke v kampanjah obljubljajo od dviga pokojnin do osnovnega dohodka za revne.
4,7 milijona ljudi te 60-milijonske države živi pod pragom revščine, kar pomeni, da nimajo dovolj denarja za nakup najosnovnejših dobrin. Nezaposlenost v Italiji je na 10,8-odstotni ravni, na jugu države pa kar na 18,3-odstotni, še huje je med mladimi, med katerimi je nezaposlenih skoraj polovica (46,6 odstotka).
Mladi so najbolj izpostavljeni, saj vlada le okoli štiri odstotke socialnih sredstev namenja mlajšim od 40 let, medtem ko 77 odstotkov teh gre za starejše od 65.
Zaradi tega upokojenci igrajo vedno pomembnejšo vlogo v italijanskih gospodinjstvih. Statistična agencija Istat navaja, da navzočnost upokojenca v ranljivem gospodinjstvu za polovico zmanjša možnost zdrsa pod prag revščine.
Na plečih svoje 89-letne matere živi tudi 53-letni Roberto Biondi s svojim 24-letnim sinom. Čeprav ima mati Alzheimerjevo bolezen in Roberta ne prepozna več, njenih 800 evrov pokojnine pokrije najnujnejše stroške.
""Ne vem, kako bom živel, ko umre,"" priznava Biondi, ki je nekoč imel prodajalno z oblačili, a jo je med gospodarsko krizo leta 2008 moral zapreti, nato pa ni mogel najti druge zaposlitve. Njegov sin medtem že načrtuje odhod v London, medtem ko se je njegova sestra pred tremi leti preselila v Glasgow, kjer dela v McDonaldsu.
Množično odseljevanjeZaradi naraščanja brezposelnosti in vedno manj gospodarskih priložnosti so številni Italijani domovino zapustili, med letoma 2006 in 2017 se je število v tujini živečih Italijanov povzpelo s treh na pet milijonov. Medtem ko si je večina evropskih držav opomogla od finančne krize leta 2008, se je število revnih v Italiji odtlej povzpelo za tri milijone. Za primerjavo, na Poljskem je v istem obdobju 3,3 milijona ljudi izplavalo iz primeža revščine.
Slabe gospodarske napovedi se poznajo tudi na rodnosti, Italijanom se je leta 2016 rodilo 373.075 otrok, kar je 22-odstotno znižanje v primerjavi z letom 2008.
Grossi: ""Rim je poln brezdomcev""Številni niso več zmožni plačevati najemnin. 48-letna Angela Grossi s svojima sinovoma, starima 12 in 14 let, od lanskega avgusta živi v šotorih pod obokom cerkve, le kilometer stran od italijanskega parlamenta. ""Rim je poln ljudi, ki spijo pod arkadami, na ulicah, pod mostovi - vendar jih niče ne pogleda, nikomur ni mar,"" je dejala Grossijeva. S sinovoma so po izgubi stanovanja prva tri leta skupaj s še 60 drugimi družinami živeli v nenaseljeni zgradbi, vendar so jih oblasti avgusta lani izgnale.
Stanovanjska družba Federcasa ocenjuje, da je kar 49.000 javnih zgradb nezakonito poseljenih. Nezakonito naseljevanje v zapuščene zgradbe je v veliki meri sicer povezano tudi s prihodom 600.000 prebežnikov v zadnjih štirih letih. Kar 89 odstotkov skvotov je v južni in osrednji Italiji, ki ju je finančna kriza najhuje prizadela.
Italijanska vlada trdi, da je najhuje mimo, in poudarja 14 zaporednih četrtletij gospodarske rasti, vendar prebivalci tega ne čutijo, kar se odraža tudi na volilni podpori netradicionalnim političnim strankam, kot sta populistično Gibanje petih zvezd ali protiprebežniška Severna liga.
Velike strankarske obljubePred volitvami 4. marca volivci ankete največ podpore pripisujejo Gibanju petih zvezd, ki obljublja osnovni dohodek 780 evrov za vse revne. Med združenji najbolje kaže desnosredinski koaliciji pod vodstvom Silvia Berlusconija, ki sicer na volitvah ne sme kandidirati. Koalicija obljublja podvojitev minimalne pokojnine na kar tisoč evrov in zgodnejše upokojevanje. Vladajoča levosredinska koalicija pod vodstvom Mattea Renzija obljublja dvig pokojnin na 750 evrov in dodatnih 400 evrov mesečno otroškega dodatka.
Analitiki svarijo, da Italija tega denarja preprosto nima. Italijansko gospodarstvo je leta 2018 še vedno za šest odstotkov manjše, kot je bilo leta 2008, rast pa onemogočajo velik državni dolg, počasen pravosodni sistem in dušeča birokracija. Gospodarstva znotraj evrskega območja so medtem v istem obdobju povprečno zrasla za pet odstotkov.
""Reven sem. Tega me ni sram priznati, v Italiji je še mnogo več takšnih, kot sem jaz. Ta država ne deluje,"" je za Reuters še povedal Roberto Biondi."
http://www.rtvslo.si/svet/orban-zaradi-priseljevanja-bodo-padale-drzave-evropa-je-sredi-invazije/446423,prebežnik,417,"
					19. februar 2018 ob 09:40
					Budimpešta - MMC RTV SLO, STA","
B. V.
","Orban: Zaradi priseljevanja bodo padale države, Evropa je sredi invazije","Madžarski premier Viktor Orban je pred aprilskimi volitvami v nedeljo še zaostril protipriseljensko retoriko in opozoril volivce, da so oni zadnji branik pred invazijo v Evropi.
""Nad Evropo se zgrinjajo temni oblaki zaradi priseljevanja,"" je dejal predsednik vladajoče stranke Fidesz v Budimpešti v letnem govoru o stanju v državi. ""Države bodo nehale obstajati, Zahod bo padel, Evropa pa še zdaj ne dojema, da je sredi invazije,"" je dejal. Dodal je, da bodo velika evropska mesta kmalu večinsko muslimanska.
Podobno kot ameriški predsednik Donald Trump je napovedal, da bo zanj in za Fidesz še naprej ""Madžarska na prvem mestu"" in da jo bo ubranil nevarnih poskusov iz Zahoda, zlasti politikov iz Berlina, Bruslja in Pariza, da bi Madžarsko naredili ""za deželo priseljencev"", poroča avstrijska tiskovna agencija APA.
Hkrati je napadel tudi madžarsko opozicijo, češ da je z nasprotovanjem vladnim ukrepom za zaprtje meja pred prebežniki popolnoma brez stika z realnostjo in da ji ni pomoči. ""Opozicija ne razume, v kakšnem obdobju smo,"" je dejal po poročanju francoske tiskovne agencije AFP.
Grožnja s pregonom nevladnih organizacijOrban je spet napadel humanitarne nevladne organizacije, ki pomagajo beguncem in prosilcem za azil. ""Če ne bodo nehale svojih nevarnih dejanj, potem jih bomo enostavno nagnali iz države, ne glede na to, kako vplivne ali bogate so,"" je dejal.
Madžarski parlament bo v torek začel obravnavo zakonskega paketa, ki naj bi podrobneje opredelil, predvsem pa zaostril možnosti delovanja nevladnih organizacij na področju pomoči prebežnikom. Tako bodo na primer uvedli ""kazenski"" davek v višini 25 odstotkov na vso materialno pomoč iz tujine. Prav tako bo sodelavcem nevladnih organizacij prepovedano zadrževanje na območju meje.
Vse civilne organizacije, ki bodo želele pomagati beguncem in iskalcem azila, bodo za to morale dobiti dovoljenje notranjega ministrstva. Če se ne bodo držale novih pravil, jih bodo lahko doletele visoke denarne kazni in tudi ukinitev, poroča nemška tiskovna agencija DPA.
Zakonodajni paket Stop SorosZa zakon, ki bi omogočil tudi prepoved delovanja kakšne nevladne organizacije, vlada potrebuje dvotretjinsko večino v parlamentu, ki pa je zdaj nima. Orban računa na to, da jo bo dobil na volitvah 8. aprila, nato pa bi sprejeli ta zakon ali po možnosti cel zakonski paket glede delovanja nevladnih organizacij, še poroča DPA.
V ozadju sprejemanja te zakonodaje je predvsem boj proti ameriškemu vlagatelju Georgeu Sorosu, sicer madžarskega rodu, ki da s financiranjem nevladnih organizacij spodkopava prizadevanja Orbanove vlade pri zapiranju vrat prebežnikom. Sam Orban je ta zakonski paket poimenoval Stop Soros.
Zakonodajo že preučuje Evropska komisija, ker naj bi bila v nasprotju s temeljnimi načeli evropskega prava."
http://www.rtvslo.si/slovenija/slovenija-je-za-prosilce-za-azil-tranzitna-drzava-veliko-ljudi-na-poti-izgine/446245,prebežnik,367,"
					16. februar 2018 ob 21:26
					Ljubljana - MMC RTV SLO, STA","
L. L.
","Slovenija je za prosilce za azil tranzitna država. Veliko ljudi na poti ""izgine"".","Neformalna delovna skupina, ki spremlja zgodbe prebežnikov iz t. i. balkanskega koridorja, ugotavlja, da večina prosilcev za azil v Sloveniji prošnjo odda zaradi nuje, in ne želje. Opozarjajo pa tudi, da 1.000 ljudi na leto ""izgine"" iz sistema.
Iregularne migracije po njihovih navedbah predstavljajo zanemarljivo majhen delež vseh vstopov v državo. Predvsem zaradi prosilcev za mednarodno zaščito z Bližnjega vzhoda in Severne Afrike pa je v zadnjih letih povečan mejni nadzor. Poudarjajo, da je v Sloveniji za azil zaprosilo bistveno manj ljudi kot v drugih članicah EU-ja.
Hkrati pa med njimi 1.000 ljudi na leto ""izgine iz sistema"", ker so zapustili postopke, bili v njih neuspešni ali pa njihove prošnje sploh niso bile obravnavane. Te osebe po končanih postopkih ne izginejo, ampak so postavljene na rob družbe, so opozorili v delovni skupini.
V Sloveniji ni trdne diasporeSlovenija je za mnoge tranzitna, ne ciljna država. Tako se večina ljudi poskuša izogniti vlaganju prošnje za azil v Sloveniji, saj ni država, v kateri bi želeli formalizirati svoje bivanje. Prav tako je statistika prosilcem za azil nenaklonjena, postopki so dolgotrajni, pogoji za bivanje v času postopka so slabši.
V Sloveniji se po ugotovitvah delovne skupine tudi še ni oblikovala trdna diaspora državljanov držav Bližnjega vzhoda, zato ni socialnega zaledja, prek katerega bi se tujci lahko vključevali in informirali. Tujci imajo tudi po pridobitvi mednarodne zaščite težave z iskanjem stanovanj, zaposlitve in združitvijo z družinami.
V prošnjo večinoma prisiljeniA se kljub nepopularnosti Slovenije majhno število tujcev vseeno odloči zaprositi za azil. Kot ugotavljajo v poročilu, so nekateri odločitev sprejeli zavestno zaradi mirnega in urejenega okolja ali pa imajo tu osebne vezi, a so v veliki večni primerov prošnje za mednarodno zaščito v Sloveniji ""nujno zlo"". V to so med drugim prisiljeni zaradi dublinskih postopkih, relokacijskih programov ali potrebe po prenočišču.
Tudi poskusi, da bi v Sloveniji vzpostavili migrantske organizacije, so naleteli na ovire, v majhni skupnosti prosilcev za azil v Sloveniji pa je prevladal individualiziran način iskanja rešitev. Kot naštevajo, pa so skupine z aktivizmom, protesti in tovrstnim sodelovanjem preprečile deportacijo ali dosegle hitrejšo obravnavo, opozorile širšo javnost na določene problematike, ustvarjale povezave med ljudmi in vršile pritisk na oblasti, a ugotavljajo, da je to težko ohraniti skozi daljše časovno obdobje."
http://www.rtvslo.si/slovenija/v-slovenski-azilni-dom-v-okviru-kvot-sprejeli-se-devet-eritrejcev/445949,prebežnik,292,"
					14. februar 2018 ob 12:04,zadnji poseg: 14. februar 2018 ob 17:51
					Ljubljana - MMC RTV SLO","
A. S., B. V.
",V slovenski azilni dom v okviru kvot sprejeli še devet Eritrejcev,"V okviru projekta premestitve beguncev je v Slovenijo prispela skupina devetih Eritrejcev. Premestili so jih iz Italije, nastanili pa so jih v azilnem domu na Viču ali njegovi izpostavi na Kotnikovi ulici v Ljubljani.
Do zdaj je bilo v Slovenijo premeščenih 253 ljudi, od tega iz Italije 77 državljanov Eritreje, trije državljani Sirije in en državljan Jemna ter iz Grčije 149 državljanov Sirije, 17 državljanov Iraka in šest oseb brez državljanstva, pojasnjujejo na ministrstvu za notranje zadeve.
Slovenija je postopke premestitve beguncev začela izvajati marca 2016. Svojo obveznost je že izpolnila v celoti, saj se je obvezala sprejeti 218 ljudi iz Italije in 349 ljudi iz Grčije.
Beg iz ""afriške Severne Koreje""Eritreja si je zaradi stanja na področju človekovih pravic prislužila naziv Severna Koreja Afrike. Predsednik države je že od leta 1993, ko se je država po vojni z Etiopijo in referendumu osamosvojila, Isaias Afwerki, za zdaj edini predsednik Eritreje. Pod njegovo vladavino je država zdrsnila v mednarodno izolacijo, ki so jo zaznamovali posredni in neposredni spori z Etiopijo, Sudanom, Jemnom in Džibutijem.
Leta 1998 je izbruhnila še ena krvava vojna z Etiopijo, ki se je končala leta 2000 s skupaj več kot 70.000 mrtvimi na obeh straneh. Po drugi vojni z Etiopijo je eritrejski avtoritarni vojaški režim še dodatno zaostril svojo vladavino. V državi ni neodvisnih civilnodružbenih organizacij in medijev, vrstijo se poročila o polnjenju zaporov s političnimi zaporniki, ujetimi prebežniki, novinarji in drugimi skupinami.
Oblast je uvedla prisilno služenje vojaškega roka, ki uradno sicer traja 18 mesecev, vendar, kot opozarjajo prebežniki, to nima konca in traja tudi vse življenje. Služenje vojaškega roka namreč ni le vojaška obveznost, temveč pogosto pomeni tudi prisilno delo za državo. Ob tem je država izpostavljena hudim sušam in posledičnim lakotam, čeprav oblasti zanikajo pomanjkanje hrane."
http://www.rtvslo.si/crna-kronika/tujci-so-v-slovenijo-poskusili-priti-s-plavanjem-cez-kolpo-in-skriti-v-tovornjakih/445756,prebežnik,170,"
					12. februar 2018 ob 14:38
					Ljubljana - MMC RTV SLO, STA","
La. Da.
",Tujci so v Slovenijo poskusili priti s plavanjem čez Kolpo in skriti v tovornjakih,"Policisti so konec tedna prestregli 11 tujcev, ki so poskusili nezakonito vstopiti v Slovenijo. Sedem jih je bilo skritih v tovornjaku, trije pa so poskusili preplavati Kolpo, ki ima v teh dneh le slabih 7 stopinj Celzija.
V petek dopoldne so policisti na mejnem prehodu Obrežje v tovornem vozilu z bolgarskimi registrskimi tablicami, ki je iz Turčije v Veliko Britanijo prevažalo izdelke iz plastične mase, odkrili dva državljana Pakistana, ki sta se skušala izogniti mejnemu nadzoru in nedovoljeno vstopiti v Slovenijo. Izročili so ju hrvaškim kolegom.
V petek popoldne so policisti v okolici Trebnjega v tovornem vozilu odkrili pet državljanov Afganistana, ki so v Slovenijo vstopili tako, da so se skrili med tovor. Vsi so zaprosili za mednarodno zaščito, zato so jih nastanili v azilnem domu.
Črnomaljski policisti pa so v nedeljo dopoldne pri naselju Miliči prijeli tri državljane Alžirije in državljana Maroka, ki so v Slovenijo vstopili tako, da so preplavali reko Kolpo. Tudi njih so po končanem postopku nastanili v azilnem domu, so sporočili s PU-ja Novo mesto."
http://www.rtvslo.si/svet/v-macerati-na-dan-spomina-na-zrtve-fojb-mnozicni-protesti-proti-fasizmu/445597,prebežnik,528,"
					10. februar 2018 ob 15:39,zadnji poseg: 10. februar 2018 ob 17:51
					Rim,Bazovica - MMC RTV SLO, STA","
J. R.
",V Macerati na dan spomina na žrtve fojb množični protesti proti fašizmu,"V mestu Macerata v osrednji Italiji se je v odziv na dogodke v preteklih dneh zbralo več tisoč nasprotnikov fašizma, ki protestirajo proti sovraštvu do tujcev. Medtem po vsej Italiji poteka žalovanje za žrtvami fojb.
Macerata je bila pred tednom dni prizorišče rasističnega strelskega napada na prebežnike, v katerem je 28-letni Luca Traini ranil šest Afričanov. Policiji je dejal, da ga je za napad motiviral krut umor 18-letne Italijanke, za katerega je osumljen nigerijski prebežnik, ki so mu oblasti zavrnile prošnjo za azil.
V četrtek zvečer se je kljub prepovedi zborovanja v Macerati zbralo več deset privržencev skrajno desne skupine Nova sila, ki so poskusili vstopiti v center mesta, pri čemer so se zapletli v pretep s policijo. Med deset in 20 ljudi so aretirali.
Danes se je na pozive antifašističnega združenja, nevladnih organizacij in tudi nekaterih levo usmerjenih strank v Macerati zbralo več tisoč nasprotnikov fašizma. Župan Macerate Romano Carancini je pozval k odpovedi shoda, saj da se morajo Maceratčani najprej pomiriti po tragičnih dogodkih minulih dni, a je prefektura v petek shodu dala zeleno luč.
Številni udeleženci shoda nosijo zastave svojih združenj, nekateri pa tudi italijanske zastave. Posamezni udeleženci nosijo tudi transparente z napisi ""Vsi smo tujci"". ""V Italiji trenutno vlada napeto ozračje, v zadnjih letih smo desnici pustili, da se razvije. Vedno sem protestirala proti fašizmu, a mislim, da je to danes potrebno bolj kot kadar koli,"" je za francosko tiskovno agencijo AFP povedala ena od udeleženk shoda, upokojenka Mafalda Quartu iz Firenc.
Oblasti se bojijo, da bo izbruhnilo nasilje, zato so danes zaprte šole, odpovedane so večerne maše, popoldne se je zaprla večina trgovin. Ustavljen je tudi javni promet.
V Torinu in Rimu je shode za danes napovedala tudi skrajno desna skupina Nova sila in neofašistična stranka CasaPound, katere voditelj Simone Di Stefano je obsodil oblasti, ki dovolijo shode ""skrajnih levičarjev"". Dovoljenje za shode na dan spominjanja fojb je prilivanje olja na ogenj v že tako razgretem ozračju po streljanju v Macerati, Di Stefana povzema italijanska tiskovna agencija Ansa.
Dan spomina na žrtve fojbMedtem se z žalnimi slovesnostmi po vsej državi spominjajo žrtev fojb. Italijanski predsednik Sergio Mattarella je ob tem opozoril, da ""ne smemo pozabiti ali zmanjšati pomena pobojev, nasilja in trpljenja optantov iz Istre, Reke in Dalmacije"". Gre za del nacionalne zgodovine in neizbrisljivo poglavje, ki opominja na tveganje, ki ga prinašajo skrajni nacionalizem, sovraštvo do drugih narodov in ideološko nasilje, je pojasnil po poročanju italijanske tiskovne agencije Ansa.
Žalne slovesnosti potekajo po vsej Italiji. Med drugim je slovesnost potekala tudi ob fojbi v Bazovici blizu Trsta, te se je udeležila tudi predsednica Furlanije - Julijske krajine Debora Serracchiani. V svojem govoru je Serracchianijeva posvarila pred poskusi pisanja zgodovine na novo in instrumentalizacije preteklosti. ""Fojbe in obupan eksodus, ki je izpraznil Istro, Reko in Dalmacijo, so bile tragedija, ki mora še vstopiti v kolektivno zavest naroda,"" je dejala in dodala, da bi se oblasti morale bolj zavzeti za skrb za ohranjanje zgodovine.
Po poročanju Radia Slovenija so na slovesnost v Bazovici pripeljali tudi kakih 500 šolarjev iz različnih delov Italije.
Dneva spomina na žrtve fojb in izselitev Italijanov iz Istre, Reke in Dalmacije se v Italiji od leta 2004 spominjajo 10. februarja."
http://www.rtvslo.si/svet/kolumbija-po-vse-bolj-mnozicnem-prihodu-venezuelcev-zaostruje-mejni-nadzor/445595,prebežnik,373,"
					10. februar 2018 ob 14:25
					Bogota - MMC RTV SLO, Reuters","
J. R.
",Kolumbija po vse bolj množičnem prihodu Venezuelcev zaostruje mejni nadzor,"Več tisoč Venezuelcev, ki bežijo pred lakoto in krizo v državi, se je po napovedi kolumbijskega predsednika Juana Manuela Santosa o strožjem mejnem nadzoru naglo odpravilo na mejne prehode med državama.
V zadnji polovici lanskega leta se je v Kolumbijo zateklo več kot pol milijona Venezuelcev, ki bežijo pred pomanjkanjem hrane, zdravil in politično krizo v državi pod režimom Nicolasa Madura, proti kateremu so vse lansko leto potekali množični nasilni protesti.
Vsak dan mejo med državama prečka tudi več tisoč dnevnih prebežnikov, ki so v Kolumbiji našli začasno delo ali gredo tja po nakupih osnovnih potrebščin, poroča Guardian.
Kolumbijski predsednik Santos je po naraščajočem prihodu Venezuelcev napovedal strožje ukrepe za prečkanje meje, saj kolumbijske oblasti pričakujejo, da bo vse več Venezuelcev želelo ostati v državi. Odslej bodo lahko mejo prečkali le tisti, ki se bodo prijavili za izdajo posebne mejne kartice ali so lastniki potnih listov, poroča BBC. Oblasti so močno okrepile tudi prisotnost vojske na mejah med državama.
Nadzor državne meje z Venezuelo je okrepila tudi Brazilija in izrazila zaskrbljenost nad razmerami v Venezueli ter nad tisoči, ki so si uredili začasna prebivališča v obmejni pokrajini Roraima. Brazilske oblasti so napovedale, da bodo premestili tam bivajoče ljudi.
Vse več Venezuelcev zaradi pomanjkanja prodaja svoje imetje in se podaja v iskanje boljšega življenja. Mesečna plača univerzitetnega profesorja Filippa Martineza zadostuje le še za teden dni hrane, zato ob popoldnevih nudi še zasebne konzultacije, je povedal za Guardian in dodal, da se ob tem zaveda, da spada med pet odstotkov najpremožnejših državljanov.
Predsedniške volitve 22. aprila22. aprila bodo v Venezueli potekale predsedniške volitve. Maduro se bo kljub protestom in krizi, odgovornost za katero pripisuje gospodarski sabotaži ZDA in politiki vladajoče socialistične stranke, potegoval za svoj drugi šestletni mandat. Po zadušitvi protestov je svoj položaj še dodatno utrdil z ustanovitvijo novega zakonodajnega telesa.
Opozicija se odloča o udeležbiPredstavniki opozicije se medtem dogovarjajo, ali naj na volitve sploh pošljejo svojega kandidata, saj je glavnima predstavnikoma kandidatura prepovedana - Henrique Capriles je pod vladno 15-letno prepovedjo udejstvovanja v politiki, Leopoldo Lopez je v hišnem zaporu. Vodja opozicije Julio Borges je napovedal, da se bo opozicija o udeležbi odločala v četrtek, in dodal, da dvomijo o poštenosti volitev. Pomisleke nad legitimnostjo volitev je izrazilo tudi več južnoameriških držav."
http://www.rtvslo.si/svet/v-macerati-shod-skrajnih-desnicarjev-po-sobotnem-strelskem-napadu-na-prebeznike/445533,prebežnik,291,"
					9. februar 2018 ob 17:16
					Macerata - MMC RTV SLO, STA","
J. R.
",V Macerati shod skrajnih desničarjev po sobotnem strelskem napadu na prebežnike,"V Macerati v osrednji Italiji, kjer je v soboto v strelskem napadu z rasističnim ozadjem moški ranil več prebežnikov, so v četrtek zvečer izbruhnili izgredi privržencev skrajno desne skupine Nova sila, ki so se zbrali kljub prepovedi shodov, pri tem pa so se spopadli s policisti.
Kljub prepovedi zborovanja se je v četrtek v mestu zbralo okoli 40 pripadnikov italijanske skrajne desnice, ki so skušali prebiti policijski kordon in priti na glavni trg v središču Macerate. Policija jih je odbila z gumijevkami in ščiti. Pri tem so po različnih navedbah aretirali od 10 do 20 protestnikov, nekaj ljudi pa je bilo lažje poškodovanih. Sočasno so potekali tudi protiprotesti, na katerih so protestniki vzklikali: ""Vsi smo antifašisti!""
Mesto je bilo preteklo soboto prizorišče strelskega napada z rasističnim ozadjem. 28-letni privrženec skrajne desnice Luca Traini je v Macerati streljal na več deset Afričanov. Strelec je po napadu dejal, da je bila njegov motiv novica o strašljivem umoru 18-letne Italijanke, v povezavi s katerim so aretirali nigerijskega prebežnika. Mestne oblasti so po dogodku prepovedale vsa zborovanja v mestu.
Mestne oblasti so po večernih izgredih v strahu pred novimi nemiri odredile zaprtje šol in ustavitev javnega prometa od 13.30 naprej. Ukrepe je na Facebooku potrdil župan Macerate Romano Carancini.
Napovedani protesti proti fašizmuTo soboto naj bi v Macerati potekali protesti proti fašizmu in rasizmu, a so jih organizatorji v četrtek odpovedali, potem ko sta jih k temu pozvala tako Carancini kot prefektinja Roberta Preziotti, rekoč da se morajo prebivalci Macerate najprej pomiriti po tragičnih dogodkih preteklih dni. Toda nekatere leve skupine vztrajajo, da se bodo v soboto kljub temu podale na ulice in tako izrazile svoje nasprotovanje sovraštvu do tujcev. Za soboto so napovedani tudi protesti proti rasizmu v Milanu in nekaterih drugih italijanskih mestih."
http://www.rtvslo.si/svet/zdravniki-brez-meja-ostro-kritizirajo-italijo-zaradi-ravnanj-z-begunci/445442,prebežnik,284,"
					8. februar 2018 ob 19:34
					Rim - MMC RTV SLO, STA","
B. V.
",Zdravniki brez meja ostro kritizirajo Italijo zaradi ravnanj z begunci,"Organizacija Zdravniki brez meja (MSF) je objavila poročilo, v katerem izraža ostre kritike glede italijanskega ravnanja z begunci. Na tisoče prosilcev za azil in že priznanih beguncev živi v dobesedno nečloveških razmerah, opozarjajo.
Kot ugotavlja poročilo, okoli 10.000 ljudi nima dostopa do državnega sistema preverjanja pravice do azila in zato nimajo dostopa do prave namestitve, nimajo prave oskrbe s hrano in nimajo dostopa do zdravniške oskrbe.
""V Italiji je vse več migrantov, med njimi tudi otrok brez spremstva, ki so ujeti na območjih blizu meje, v neformalnih taboriščih, pogosto tudi povsem na prostem - v parkih, na bregovih rek ali blizu železniških postaj,"" so zapisali v poročilu in zahtevali ukrepanje države.
V MSF-ju so italijansko vlado opozorili, da imajo vsi prosilci za azil in begunci pravico do mednarodne zaščite v skladu z evropsko zakonodajo in mednarodnim pravom, povzema nemška tiskovna agencija DPA.
Poročilo navaja tudi pričanja prebežnikov, ki so bili deležni zlorab in nasilja italijanskih in francoskih policistov na meji. Med poskusi prečkanja meje iz Italije v Francijo, Avstrijo in Švico je v lanskem in predlanskem letu je umrlo najmanj 20 ljudi.
Prebežniki kot predvolilna temaVprašanje prihoda prebežnikov je v Italiji močno razgreta predvolilna tema pred marčnimi parlamentarnimi volitvami. Nekdanji premier Silvio Berlusconi, ki upa na novo zmago na volitvah, je pred dnevi dejal, da so prebežniki v državi ""tempirana bomba, ki lahko vsak trenutek eksplodira, ker živijo od kriminala"".
Berlusconi se je na ta način odzval na sobotni rasistični napad 28-letnega skrajnega desničarja v kraju Macerata, ki je iz vozečega se avtomobila s polavtomatsko pištolo ranil šest temnopoltih ljudi, dokler ga ni prijela policija. Kot motiv za svoje dejanje je navedel maščevanje zaradi nedavnega umora najstnice, za katerega je osumljen prebežnik iz Nigerije."
http://www.rtvslo.si/slovenija/grims-podatek-o-80-odstotkih-vec-ilegalnih-migracij-bi-moral-vse-skrbeti/445360,prebežnik,412,"
					7. februar 2018 ob 18:36
					Ljubljana - MMC RTV SLO, STA","
Al. Ma.
",Grims: Podatek o 80 odstotkih več ilegalnih migracij bi moral vse skrbeti,"Komisija DZ-ja za nadzor obveščevalnih in varnostnih služb je obravnavala varnostne razmere na Zahodnem Balkanu in v Sloveniji ob ponovnem odpiranju balkanske poti za nezakonite prebežnike.
Predsednik komisije Branko Grims (SDS) je po seji dejal, da bi moral podatek o 80 odstotkih več ilegalnih migracij vse skrbeti. Tokrat pri t. i. balkanski poti ne gre za organiziran tok prebežnikov, ampak prihaja do razpršenega toka, ki se mu priključujejo različne kriminalne združbe. Kot je pojasnil, po navedbah pristojnih služb pot od Beograda do Trsta stane 900 evrov, kar pa, da se ""praviloma plačuje z drogo in se torej razcveta kriminal v vseh oblikah"".
Ob tem je opozoril, da se tudi v mednarodnem okolju sešteva več neugodnih dejavnikov, ki vplivajo na položaj Slovenije in varnostni položaj v naši državi. Med drugim je pojasnil, da je v Grčiji okoli 60.000 nezakonitih prebežnikov, ki iščejo možne poti naprej v Evropsko unijo.
Za Slovenijo je po Grimsovih besedah izjemno skrb vzbujajoča pot, ki se odpira proti Bosni, saj da gredo tam najbolj radikalni posamezniki. Po njegovih navedbah se še dodaten tok odpira čez Srbijo, saj so ukrepi na meji z Bolgarijo ostri, na meji z Madžarsko pa migrante ustavlja ograja. ""To so razlogi, zaradi katerih se migrantski tokovi čedalje bolj obračajo v našo smer,"" je prepričan poslanec SDS-a.
Izpostavil je še nastop desne vlade v Avstriji, ki napoveduje zaostritev migracijske politike, drugi potencialni problem pa so po Grimsovem mnenju volitve v Italiji, kjer za zdaj izrazito vodijo desne stranke, ""ki napovedujejo bistveno zaostritev azilne politike in pospešen izgon vseh, ki ne izpolnjujejo pogojev za azil"".
Grims pohvalil vladoSicer pa je treba po Grimsovih navedbah pohvaliti slovensko vlado, ker ni odstranila ograje oz. zaščitnih ovir z meje. Spomnil je na ilegalne migrante na južni meji v zadnjem tednu in pojasnil, da gre le kakšen odstotek ilegalnih migrantov čez mejo tam, kjer je ograja, drugi pa tam, kjer ob nasprotovanju domačinov ograja ni bila postavljena. Poslanec je pohvalil tudi delovanje vojske, ki redno sodeluje pri mejnem nadzoru.
Sicer pa je ob novinarskem vprašanju glede mnenja policije, da skoraj 80-odstotno povečanje ilegalnih migracij ni skrb vzbujajoče, ocenil nasprotno. ""Ta odstotek je skrb vzbujajoč za vse, saj gre za povečanje na letni ravni,"" je dejal.
Grims je pristojne danes tudi vprašal glede statusa sirskega begunca Ahmada Šamija. Prejel je odgovor, da je Šami še vedno v Sloveniji, po zagotovilih državnega sekretarja na ministrstvu za notranje zadeve Boštjana Šefica pa že tečejo postopki za njegovo premestitev na Hrvaško, je pojasnil predsednik komisije."
http://www.rtvslo.si/crna-kronika/od-septembra-znova-vec-migrantov-nezakonito-precka-mejo/445213,prebežnik,310,"
					6. februar 2018 ob 14:31
					Črnomelj - MMC RTV SLO, STA","
A. S.
",Od septembra znova več migrantov nezakonito prečka mejo,"V zadnjih nekaj mesecih pri nezakonitem prečkanju meje ob Kolpi, ki je sicer zaščitena z 89 kilometri fizičnih ovir, policisti ustavijo vse več migrantov. Pri prečkanju meje si pomagajo s čolni, ali pa reko poskušajo prebresti.
Policisti so na območju policijske postaje Črnomelj v prvih osmih mesecih lani obravnavali 11 in na območju metliške postaje 35 nezakonitih prehodov, od septembra do zdaj pa so jih na Metliškem obravnavali 76 in na Črnomaljskem 120. Migranti skušajo prečkati Kolpo predvsem na mejnih točkah, ki niso zaščitene z žično ali panelno ograjo, pojasnjuje vodja oddelka za državno mejo in tujce Policijske uprave Novo mesto Anton Štubljar.
Krepitev migrantskega pritiska na schengensko mejo so zaznali septembra lani, ko so na metliškem območju med Bubnjarci in Rosalnicami prijeli 76 migrantov, od katerih jih je 56 zaprosilo za mednarodno zaščito. Ker je bilo nato na tem območju več policije, se je migrantska pot premaknila višje na črnomaljsko območje, kjer so od oktobra lani obravnavali 120 nezakonitih prehodov meje.
Prihajajo predvsem iz Alžirije in MarokaMigranti so predvsem Alžirci in Maročani, nekaj je bilo tudi Pakistancev, Libijcev, Iračanov in drugih. Večinoma so bili moški, stari od 18 do 35 let. Septembra lani so odkrili tudi nekaj družin. Migranti so navadno premraženi in premočeni, v nekaterih primerih so bili v slabem zdravstvenem stanju. Vsem so ponudili humanitarno pomoč. Večina jih je zaprosila za mednarodno zaščito, zato jih pa pregledu, ki ga opravijo s tolmači, nastanijo v ljubljanski azilni dom.
Migranti naj bi pretežno peš prihajali iz BiH-a oziroma iz tamkajšnje Velike Kladuše. Opremljeni so s sodobnimi telefoni, ki jim omogočajo terensko navigacijo.
Po njegovem mnenju ima slovenska policija dovolj ljudi in opreme, sodelujejo pa tudi s hrvaškimi kolegi na drugi strani Kolpe. Na migrante policijo opozarjajo tudi domačini. Pred kratkim se je zgodila tudi tragedija, saj je eden od migrantov med prečkanje Kolpe utonil. Primer je obravnavala hrvaška policija."
http://www.rtvslo.si/svet/italija-strelec-na-prebeznike-z-jasnimi-vezmi-s-fasizmom-je-bil-kandidat-severne-lige/444996,prebežnik,471,"
					4. februar 2018 ob 11:17,zadnji poseg: 4. februar 2018 ob 17:52
					Rim - MMC RTV SLO, STA","
B. V.
","Italija: Strelec na prebežnike z ""jasnimi vezmi s fašizmom"" je bil kandidat Severne lige","28-letnik, ki je priznal, da je streljal na afriške prebežnike v italijanskem mestu Macerata, ima po besedah notranjega ministra Marca Minnitija ""skrajno desničarska ozadja z jasnimi vezmi s fašizmom in nacizmom"".
Luca Traini je iz vozečega se avtomobila v soboto dopoldne streljal in ranil šest temnopoltih ljudi, med njimi enega huje, dokler ga ni prijela policija. Ranil je pet moških in žensko. Po poročanju medijev ga je policija prijela, medtem ko je izvedel fašistični pozdrav pred spomenikom padlemu vojaku. Aretaciji se ni upiral.
Policija je na njegovem domu v Macerati, kjer živi z materjo, našla skrajno desničarsko literaturo, med drugim Moj boj Adolfa Hitlerja in zgodovinsko knjigo o italijanskem fašističnem voditelju Benitu Mussoliniju ter revijo fašistične mladine. Kot je še sporočila policija, so preiskovalci zasegli tudi njegov računalnik v okviru preiskave ""poskusa pokola z rasističnim ciljem"", poroča AFP. Traini bo odgovarjal tudi zaradi nezakonitega posedovanja orožja.
Minister Minniti je dejal, da je Traini vnaprej načrtoval napade, da pa je deloval sam in da je očitno, da sta ga motivirala rasizem in ksenofobija, je poročala italijanska tiskovna agencija Ansa. Edina stvar, ki je povezovala žrtve, je bila barva njihove kože, je poudaril minister.
Nekaj žrtev prosilec za azil, drugi živijo v Italiji dolgoPolicija je sporočila, da nekatere žrtve, ki prihajajo iz Malija, Gane, Nigerije in Gambije, v Italiji živijo že dolgo, nekaj pa jih je prosilcev za azil. Eden izmed ranjenih je v bolnišnici v kritičnem stanju, a zunaj smrtne nevarnosti. Enega ranjenega so odpustili iz bolnišnice.
Moški je streljal tudi na več uradov Demokratske stranke pod vodstvom nekdanjega premierja Mattea Renzija, ki je strelca na Facebooku označil za ""bedno in noro osebo"".
Policija je predtem povedala, da je Traini simpatizer skrajno desne protipriseljenske stranke Severna liga. Po poročanju medijev je bil tudi njen kandidat na lanskih lokalnih volitvah nedaleč od Macerate.
Traini: Sprožilec je bil umor najstnicePo poročanju italijanskih medijev je Traini preiskovalcem dejal, da je bil sprožilec njegovega dejanja nedavni krut umor 18-letne Pamele Mastropietro v mestu, za katerega je osumljen preprodajalec mamil iz Nigerije, ki mu je bila zavrnjena prošnja za azil.
Po poročanju časopisa Corriere della Sera je Traini povedal, da se je peljal v telovadnico, ko je na radiu slišal o umoru najstnice. ""Instinktivno sem se vrnil domov, odprl sef in vzel pištolo ter se odločil, da bom vse pobil,"" je dejal preiskovalcem.
Napoveduje se uspeh protipriseljenskim strankamNapad se je zgodil v času volilne kampanje pred marčevskimi parlamentarnimi volitvami v Italiji, na katerih se dober rezultat napoveduje prav protipriseljenskim strankam, ki izkoriščajo dejstvo, da je Italija glavna vstopna točka za prebežnike s severa Afrike v Evropo.
Nekatere italijanske stranke so že v soboto obsodile napad. Premier Paolo Gentiloni je stranke v predvolilnem boju pozval k odgovorni drži. ""Sovraštvu in nasilju ne bo uspelo, da bi nas razdvojila,"" je dejal in Italijane pozval, naj delujejo proti spirali nasilja."
http://www.rtvslo.si/svet/foto-v-italiji-simpatizer-skrajne-desnice-v-streljanju-ranil-temnopolte-prebeznike/444941,prebežnik,386,"
					3. februar 2018 ob 12:48,zadnji poseg: 3. februar 2018 ob 17:26
					Macerata - MMC RTV SLO, STA, Reuters","
B. V., A. P. J.
",Foto: V Italiji simpatizer skrajne desnice v streljanju ranil temnopolte prebežnike,"V kraju Macerata v osrednji Italiji je 28-letni moški streljal iz avtomobila na mimoidoče in pri tem ranil najmanj šest afriških prebežnikov. Policija je osumljenca že prijela.
Po nekaterih podatkih je ranjenih ljudi sedem, med njimi je tudi ženska. Vse so prepeljali v bolnišnico, eden je v kritičnem stanju. Župan mesta Romano Carancini je prebivalce sprva pozval, naj ne zapuščajo svojih domov, poziv pa je bil po aretaciji umaknjen.
Prav tako je streljal na lokalni sedež italijanske Demokratske stranke pod vodstvom nekdanjega premierja Mattea Renzija.
Pred aretacijo, ki se ji ni upiral, se je osumljenec, 28-letni Luca Treini, ogrnil v italijansko zastavo. Karabinjerji so po poročanju medijev v njegovem avtomobilu našli pištolo, s katero bi lahko tudi izvedel napad. Treini je na lanskih regionalnih volitvah v deželi Marke kandidiral na listi protipriseljenske in protievropske stranke Severne lige.
Dejanje je že priznal.
Nasilna smrt 18-letniceStreljanje je izbruhnilo nekaj dni po tem, ko so v dveh kovčkih našli razkosano truplo 18-letne Pamele Mastropietro. V povezavi s smrtjo je bil aretiran 29-letni nigerijski prebežnik, ki mu je bila lani zavrnjena prošnja za azil, a je ostal v Italiji. Kot poroča Reuters, so desničarski politiki smrt najstnice že izkoristili za promocijo svojega protipriseljenskega sporočila pred volitvami 4. marca.
4. marca parlamentarne volitveItalijanske stranke so napad v Macerati obsodile. ""Upam, da bom kmalu zmagal na volitvah, da bom Italiji lahko povrnil varnost,"" je v odzivu dejal vodja Lige, ki je v preteklosti nosila ime Severna liga, Matteo Salvini. Dodal je, da do nasilja med Italijani in tujci prihaja tudi zaradi neurejenega priseljevanja.
Predsednica desne stranke Bratje Italije, ki je povezana z Ligo, Giorgia Meloni, je obsodila napad, a hkrati posvarila, da je to varnostna težava v Italiji. ""Italijani morajo ponovno zaupati v državo, ki jim bo zagotavljala varnost, red in zakonitost,"" je dejala.
Predsednik italijanskega senata Pietro Grasso, ki je tudi vodja levega združenja Enaki in svobodni, je menil, da je treba zaustaviti spiralo nasilja. Italijanskim varnostnim silam se je tudi zahvalil, da so prijele napadalca.
Zaskrbljenost zaradi rasizma in diskriminacije v Italiji je izrazila tudi islamska skupnost. ""Zelo smo zaskrbljeni zaradi nevarnega ozračja, ki visi nad prebežniki in tujimi državljani,"" je dejal vodja islamske skupnosti v Italiji Foad Aodi. Opozoril je, da bi lahko predvolilni boj pred parlamentarnimi volitvami 4. marca s številnimi do tujcev sovražnimi gesli to še poslabšal."
http://www.rtvslo.si/svet/po-vrnitvi-iz-libijskih-zaporov-gambijski-prebezniki-spet-v-tezavah/444940,prebežnik,595,"
					3. februar 2018 ob 12:36
					Banjul - MMC RTV SLO, Reuters","
B. V.
",Po vrnitvi iz libijskih zaporov gambijski prebežniki spet v težavah,"Lani je bilo iz Libije, večinoma iz tamkajšnjih zaporov, v Gambijo prepeljanih skoraj 2.500 gambijskih prebežnikov, ki so želeli priti v Evropo. Zdaj jih Gambija sprejema nejevoljno.
Večino prebežnikov, ki jih je v Gambijo vrnila Mednarodna organizacija za migracije (IOM), so vrnili po razkritju o prodajanju ljudi kot sužnjev na libijskih tržnicah.
Med Gambijci, ki so zapustili državo, je tudi 24-letni Saikou Jammeh, ki je očeta prepričal o prodaji družinskega doma in porabi prihrankov za plačilo poti v Evropo. Zase v Gambiji, obubožani zahodnoafriški državi, ni videl prihodnosti, zato se je pridružil tistim, ki so bili pripravljeni žrtvovati vse za pobeg v Evropo, poroča Reuters.
A v Libiji so ga oropali, pretepali in zaprli v zapor za več mesecev. Nato se je znašel tam, od koder je odšel, v Gambiji, brez možnosti za zaposlitev in s praznimi žepi. ""Čutil sem, da me je vlada zapustila,"" je razlog za odhod pojasnil v predmestju glavnega mesta Banjul.
Zdaj se v Gambijo vrača na tisoče prebežnikov, oblasti pa se trudijo pridobiti evropska sredstva za projekte njihove reintegracije. Predsednik Adama Barrow, ki je položaj prevzel pred letom dni po 22 letih avtokratske vladavine Yahje Jammeha, je pod pritiskom, da izvede korenite gospodarske reforme.
Prebežnikov, ki so se vrnili, ni malo v dvomilijonski državi, po poročanju Reutersa pa po mnenju strokovnjakov predstavljajo večjo grožnjo za stabilnost kot v drugih zahodnoafriških državah, ki se spopadajo z migracijami.
Kaj s povratniki?""Nismo pripravljeni sprejeti vseh teh ljudi,"" je dejal Bulli Dibba, sekretar na notranjem ministrstvu. Kot je dejal, so ""zelo zaskrbljeni za domačo varnost"". Po njegovih besedah se država že tako ali tako spopada z brezposelnostjo. ""Če bodo ljudje še naprej prihajali – kaj bomo storili z njimi?"" sprašuje.
Gambijci so v zadnjih letih predstavljali okoli pet odstotkov vseh prispelih prebežnikov v Italijo. Gambija je tako država z največjim številom izseljencev na število državljanov, ki so prispeli v Evropo. EU želi zmanjšati število prispelih prebežnikov tudi s financiranjem usposabljanj in programov za mlade v Afriki prek sklada, vrednega 3,2 milijarde evrov. Sklad je bil ustanovljen leta 2015, večino programov v Gambiji pa so se začeli izvajati lani. Saikou Jammeh je po vrnitvi opravil tečaj napeljave nadzornih kamer, zdaj pa varčuje za šolo.
Številni mladi Gambijci tega ne morejo. Od 2.435 prebežnikov, ki so se leta 2017 vrnili v Gambijo, jih je le 170 prejelo pomoč IOM-a pri integraciji, ki vključuje sredstva za izobraževanje ali ustanovitev podjetja. Številni povratniki so travmatizirani, nepismeni ali pa živijo v odročnih predelih, zaradi česar jim je toliko težje pomagati.
Nimajo se za ""prostovoljne povratnike""Številni povratniki so dejali, da se niso hoteli vrniti, a da po tem, ko so bili v Libiji pretepeni, zlorabljeni in so stradali, druge možnosti niso imeli. 26-letni Mustapha Sallah, ki se je iz Libije vrnil aprila lani, je dejal, da se nimajo za ""prostovoljne povratnike"".
Strokovnjaki opozarjajo, da bi se zaradi frustracij in pomanjkanja priložnosti lahko spet izselili. Da bi mlade obdržali v domovini, bi bile potrebne širše gospodarske spremembe, pravijo. Tudi če se ljudje izurijo in usposobijo, bo problem, če se ne bodo mogli zaposliti. Potrebna bi bila tudi evropska vlaganja oziroma prihod evropskih podjetij, ne samo pomoč v obliki denarja.
Medtem ko številni povratniki pravijo, da ne bi še enkrat poskusili opraviti nevarnega potovanja prek Libije, drugi še vedno sanjajo o življenju v Evropi. 22-letni Jerreh Cham je s pomočjo evropskih sredstev opravil tečaj napeljave satelitskega krožnika, po vrnitvi iz Libije avgusta lani pa hodi tudi na poslovno šolo. ""Želim pridobiti kvalifikacije, preden odidem v Evropo,"" je dejal. ""Če bom odšel izobražen, mislim, da me bodo upoštevali. Mislim, da me bodo spoštovali."""
http://www.rtvslo.si/svet/v-libijskih-vodah-potonil-coln-pogresanih-90-prebeznikov-najverjetneje-utonilo/444844,prebežnik,245,"
					2. februar 2018 ob 12:18,zadnji poseg: 2. februar 2018 ob 15:06
					Tripoli - MMC RTV SLO, Reuters","
A. P. J., B. V.
","V libijskih vodah potonil čoln, pogrešanih 90 prebežnikov najverjetneje utonilo","Ob obali Libije je potonil prenatrpan čoln s prebežniki, večinoma iz Pakistana. Rešili so tri ljudi, iz vode pa potegnili deset trupel. Mednarodna organizacija za migracije (IOM) se boji, da so potniki utonili.
Po poročanju IOM-a, agencije ZN-a, je skupina Pakistancev želela iz Libije doseči obalo Italije, ko se je čoln potopil. Natančno število ljudi na čolnu še preverjajo, med potniki pa naj bi bilo tudi nekaj Libijcev, ki se sicer redko odpravijo na to nevarno in nezakonito pot.
Prebežniki so izpluli iz kraja Zurava v bližini libijske meje s Tunizijo, ki je priljubljena izstopna točka za plovila.
Iz Libije proti Evropi še vedno skuša priti veliko prebežnikov, čeprav se je njihovo število od julija, ko so libijske oblasti po dogovoru z Evropsko unijo začele preprečevati njihove odhode, močno zmanjšalo. V zadnjih štirih letih naj bi se iz Libije proti Italiji odpravilo več kot 600.000 ljudi.
Lani naj bi po podatkih mednarodne nevladne organizacije Amnesty International (AI) zajeli okoli 20.000 ljudi in jih odpeljali nazaj v Libijo, kjer jih čakajo nečloveške razmere v zadrževalnih centrih, ki so pravzaprav zapori. Številni so podvrženi mučenju, na dan pa so prišli tudi posnetki, ko nekatere prodajajo v suženjstvo. Tako AI kot nevladna organizacija Oxfam odgovornost za nasilje nad prebežniki v Libiji pripisujeta tudi Evropski uniji in Italiji.
Da je sodelovanje Evropske unije z libijskimi oblastmi pri ustavitvi prihoda prebežnikov čez Sredozemsko morje nehumano, je sredi novembra lani posvaril že visoki komisar ZN-a za človekove pravice Zeid Al Husein."
http://www.rtvslo.si/svet/po-spopadih-v-calaisu-razmere-so-nevzdrzne-za-domacine-in-prebeznike/444829,prebežnik,317,"
					2. februar 2018 ob 10:05
					Calais - MMC RTV SLO, Reuters","
A. P. J.
","Po spopadih v Calaisu: ""Razmere so nevzdržne za domačine in prebežnike""","V francoskem pristaniškem mestu Calais je bilo v nasilnih spopadih med afganistanskimi in eritrejskimi prebežniki najmanj pet ljudi ustreljenih, 22 ljudi so zaradi udarcev s kovinskimi palicami odpeljali v bolnišnico. V pretepe se je zapletlo več sto ljudi.
Štirje Eritrejci, stari od 16 do 18 let, so v kritičnem stanju in jih zdravijo v mestni bolnišnici, še enega človeka, ki je dobil strelne rane, pa so odpeljali v bolnišnico v Lillu.
Razmere so ""nesprejemljive""Francoski notranji minister Gerard Collomb je takoj po izbruhu nasilja odpotoval v Calais in izjavil, da so bili ""spopadi izjemno resni"" in da ""takšne ravni nasilja do zdaj še niso videli"". ""V Calaisu je prišlo do stopnjevanja razmer in nasilja, ki je nevzdržno tako za domačine kot za prebežnike,"" je dodal po poročanju BBC-ja. Županja Calaisa Natacha Bouchart pa je razmere v mestu označila za ""nesprejemljive"" in ministra pozvala, naj vse, ki povzročajo težave, takoj izžene iz države. ""Takšni dogodki se ne smejo ponoviti. Odgovornost države je, da poskrbi za nasilneže,"" je dodala.
Prvi izgred je izbruhnil po deljenju hrane v bližini bolnišnice v Calaisu, kjer se je spopadlo okoli sto eritrejskih prebežnikov, oboroženih s koli in kamni, in 30 Afganistancev. Spor naj bi zanetili Afganistanci, ki so v zrak izstrelili nekaj strelov. Napete razmere so trajale dve uri.
Drugi izgred je izbruhnil okoli pet kilometrov stran, prav tako med afriškimi in afganistanskimi prebežniki. V spopadih sta bila ranjena tudi dva policista.
Pozno popoldne je izbruhnilo nasilje tudi na industrijskem območju Calaisa, nedaleč od nekdanjega prebežniškega naselja, a podrobnosti niso znane.
V mestu okoli 600 prebežnikovCalais je že več let zbirališče prebežnikov, ki želijo nezakonito priti v Veliko Britanijo. Oktobra 2016 so francoske oblasti tam porušile ogromno nezakonito migrantsko naselje, znano kot Džungla, še prej pa so iz njega izselile okoli 6.000 prebežnikov, a v mesto še vedno prihajajo vedno novi. Po podatkih tamkajšnjih oblasti jih je v mestu trenutno med 550 in 600."
http://www.rtvslo.si/svet/mnozicni-obracun-med-prebezniki-v-calaisu/444805,prebežnik,173,"
					1. februar 2018 ob 22:02
					Calais - MMC RTV SLO, STA","
G. V.
",Množični obračun med prebežniki v Calaisu,"V dveh izgredih med prebežniki v Calaisu na severu Francije je bilo skupno ranjenih najmanj 13 ljudi, štirje od njih so v kritičnem stanju s strelnimi ranami.
Francoski notranji minister Gerard Collomb je na družbenem omrežju Twitter napovedal, da bo nemudoma odpotoval v mesto ob Rokavskem prelivu, da se seznani z razmerami na terenu.
Prvi izgred je izbruhnil po deljenju hrane v bližini bolnišnice v Calaisu, kjer se je spopadlo okoli sto prebežnikov, oboroženih s koli in kamni.
Drugi izgred je izbruhnil okoli pet kilometrov stran, kjer je od 150 do 200 prebežnikov iz Afrike, oboroženih s koli, skušalo napasti približno 20 afganistanskih prebežnikov. Posredovala je policija. Vzrok za nasilje za zdaj ni znan.
Calais je že več let zbirališče prebežnikov, ki želijo nezakonito priti v Veliko Britanijo. Oktobra 2016 so francoske oblasti tam porušile ogromno nezakonito migrantsko naselje, znano kot Džungla, še prej pa so iz njega izselile okoli 6.000 prebežnikov, a v mesto še vedno prihajajo vedno novi prebežniki. Po podatkih tamkajšnjih oblasti jih je v mestu med 550 in 600."
http://www.rtvslo.si/evropska-unija/v-eu-ju-drugo-leto-zapored-upad-prosenj-za-azil/444773,prebežnik,234,"
					1. februar 2018 ob 15:52
					Bruselj - MMC RTV SLO, STA","
G. V.
",V EU-ju drugo leto zapored upad prošenj za azil,"V državah Evropske unije, na Norveškem in v Švici je lani za 43 odstotkov upadlo število prošenj za azil v primerjavi z letom 2016. Število prošenj tako upada že drugo leto zapored.
Skupno je bilo leta 2017 vloženih 706.913 prošenj za azil v EU-ju, na Norveškem in v Švici. Najmanj, 3,5 odstotka prošenj so vložili mladoletniki brez spremstva.
Po besedah evropskega komisarja za migracije Dimitrisa Avramopulosa je znaten upad prošenj za azil odraz splošnega zmanjšanja števila novih prihodov v EU, kar je plod prizadevanj za boljše obvladovanje migracij in zaščito meja.
Vseeno komisar zagotavlja, da bo Evropa še naprej ostala celina, kjer vladajo solidarnost, odprtost in toleranca. ""Vendar moramo za to ukrepati skupaj in na bolj obvladljiv način,"" je še dodal Avramopulos.
Med prosilci za azil je bilo lani največ Sircev, ki so vložili 98.000 prošenj, kar je dvakrat več prošenj sirskih državljanov kot leto prej. Nato po številu prošenj sledijo Iračani, Afganistanci in Nigerijci, ki so vložili po okoli 40.000 prošenj. Med desetimi državami, iz katerih prihajajo prosilci za azil, so še Pakistan, Eritreja, Albanija, Bangladeš, Gvineja in Iran.
V Evropi so lani odločili o približno 981.000 prošnjah za azil, kar je 13 odstotkov manj kot leta 2016. Odobrili so 40 odstotkov prošenj. Ob koncu lanskega leta je ostalo 462.532 prošenj, ki jih še niso obravnavali.
Lani je bilo v primerjavi s prejšnjimi tremi leti tudi manj občuten porast prošenj v poletnih mesecih."
http://www.rtvslo.si/svet/amnesty-ofxam-za-nasilje-nad-prebezniki-v-libiji-odgovorna-tudi-eu-in-italija/444743,prebežnik,272,"
					1. februar 2018 ob 11:23
					Ljubljana - MMC RTV SLO, STA","
B. V.
","Amnesty, Ofxam: Za nasilje nad prebežniki v Libiji odgovorna tudi EU in Italija","Nevladni organizaciji Amnesty International in Oxfam odgovornost za nasilje nad prebežniki v Libiji pripisujeta tudi Evropski uniji in Italiji.
Da je v Libiji na tisoče ljudi v nepredstavljivih razmerah, je z dogovorom z libijsko obalno stražo odgovorna predvsem Italija, EU pa, ker je ta ""sporni dogovor"" podprl, ugotavljajo v obeh organizacijah.
Italija je namreč za omejitev prihoda prebežnikov čez Sredozemsko morje sklenila dogovor z Libijo za pomoč pri opremi in urjenju libijske obalne straže, ki zdaj ustavlja čolne s prebežniki na poti z libijske obale proti Evropi.
Kot poroča nemška tiskovna agencija DPA, naj bi lani po podatkih mednarodne organizacije Amnesty International tako zajeli okoli 20.000 ljudi in jih odpeljali nazaj v Libijo, kjer jih čakajo nečloveške razmere v zadrževalnih centrih, ki so pravzaprav zapori. Številni so podvrženi mučenju. Na dan so prišli tudi posnetki, ko nekatere prodajajo v suženjstvo.
Da je sodelovanje Evropske unije z libijskimi oblastmi pri ustavitvi prihoda prebežnikov čez Sredozemsko morje nehumano, je sredi novembra lani posvaril že visoki komisar ZN-a za človekove pravice Zeid Al Husein.
Lani v morju umrlo 3.100 prebežnikovV Libiji sicer že vse od padca režima Moamerja Gadafija leta 2011, do katerega je prišlo z izdatno podporo Zahoda, vladata kaos in nasilje. Razmere poskušajo izkoristiti tako prebežniki na eni kot tihotapci z ljudmi in drugi kriminalci na drugi strani. Po podatkih človekoljubnih organizacij naj bi v Libiji na svojo priložnost za prehod v Evropo čakalo več sto tisoč ljudi.
Lani se je v Italijo čez Sredozemsko morje uspelo prebiti 119.369 ljudem. Več kot 3.100 jih je pri poskusu umrlo. Letos so v Sredozemskem morju našteli že več kot 210 smrtnih žrtev, še poroča DPA."
http://www.rtvslo.si/svet/v-nemciji-dogovor-glede-zdruzevanja-druzin-beguncev/444520,prebežnik,267,"
					30. januar 2018 ob 12:31
					Berlin - MMC RTV SLO, STA","
A. P. J.
",V Nemčiji dogovor glede združevanja družin beguncev,"Poslanske skupine vladajoče konservativne unije CDU/CSU in socialdemokratov (SPD) so dosegle dogovor o podaljšanju začasne ukinitve združevanja družin ljudi s subsidiarno zaščito v Nemčiji, in sicer do 31. julija.
Pozneje bo združevanje omejeno na 1.000 ljudi mesečno. Kompromis naj bi pozitivno vplival na koalicijska pogajanja, saj je bila to ena izmed spornih točk.
Še vedno vladajoča velika koalicija je v času begunske krize leta 2016 sprejela zakon, s katerim so začasno prekinili program združevanja družin beguncev, in sicer za dve leti, kar se izteče marca letos. Stranke so se tako morale dogovoriti o morebitnem podaljšanju, tema pa je zaznamovala tudi potekajoča koalicijska pogajanja.
Do zadnjega trenutka so se vladajoče stranke prepirale glede morebitnega podaljšanja zakona, a vodji poslanskih skupin CDU-ju in SPD-ja, Volker Kauder in Andrea Nahles, sta le sklenila dogovor. O predlogu podaljšanja zakona bo moral odločati še nemški parlament, predvidoma se bo to zgodilo v četrtek.
Nova vlada v sredini marca?Kompromis bo verjetno pozitivno vplival tudi na koalicijska pogajanja med koalicijo CDU/CSU in socialdemokrati. Že na uvodnih pogajanjih so se stranke dogovorile, da bodo omejile združevanje družin na 1.000 ljudi mesečno. Dodatno pa si socialdemokrati želijo na koalicijskih pogajanjih doseči tudi dogovor o razširitvi izjem, ki bi pot v Nemčijo omogočile še dodatnim družinskim članom.
CDU/CSU in SPD nameravajo do konca tega tedna končati koalicijska pogajanja. Če jim to ne bi uspelo, so si dali na voljo še dva dni manevrskega prostora. Po sklenjenih pogajanjih bodo o ponovnem oblikovanju velike koalicije odločali člani SPD-ja. Če bodo socialdemokrati dali zeleno luč, bi lahko nova nemška vlada zaprisegla v sredini marca, skoraj pol leta po parlamentarnih volitvah."
http://www.rtvslo.si/svet/suznji-ne-bomo-nikoli-prebezniki-protestirali-proti-razmeram-na-plantazah/444489,prebežnik,289,"
					30. januar 2018 ob 08:16
					Rim - MMC RTV SLO, Radio Slovenija","
A. P. J., Janko Petrovec
","""Sužnji ne bomo nikoli"" - prebežniki protestirali proti razmeram na plantažah","Evropski reševalci so v zadnjih dneh z odprtega morja pred Libijo rešili več kot 1.000 prebežnikov, poročajo tudi o najmanj treh novih žrtvah. V Italiji pa odmeva novica o požaru, ki je v kalabrijskem Rosarnu opustošil šotorišče prebežniških delavcev na plantažah in zahteval eno življenje.
""Sužnji ne bomo nikoli."" Tako je pisalo na transparentu prebežnikov, ki so v San Ferdinandu blizu kalabrijskega Rosarna v ponedeljek protestirali proti nečloveškim razmeram, v katerih živi nekaj tisoč najemniških delavcev na plantažah agrumov. Gre po večini za Afričane, ki v nasadih delajo pod ceno in na črno.
Protest je sprožil požar, ki je v noči na soboto uničil šotorišče za 1.800 ljudi, v katerem je umrla 26-letna Nigerijka Becky Moses. Karitas in civilna zaščita sta že pred letom postavili nove prednapete konstrukcije za prebežniške delavce, a kot trdi duhovnik Vincenzo Alampi, ki vodi krajevno Karitas, se mnogi niso hoteli preseliti v nove objekte, saj naj bi v njih vladala prestroga pravila.
Na gumenjaku več kot sto ljudiPrihodi novih prebežnikov se medtem niso ustavili. Konec tedna so evropske vojaške, trgovske in humanitarne ladje v petih različnih operacijah z morja rešile več kot 800 ljudi, v ponedeljek pa še 270. Največ pozornosti je vzbudila sobotna akcija ladje Aquarius, ki jo je operativni center v Rimu usmeril k popuščajočemu gumenjaku z več kot 100 ljudmi. Ko je ladja prispela na lokacijo, je bila večina prebežnikov že v vodi. Rešili so 98 ljudi, med njimi sedem nezavestnih. Za tri ženske so reševalci prišli prepozno, po pričevanju preživelih pa naj bi jih nekaj vzelo morje. Rešence in dve trupli bo Aquarius popoldne izkrcal v Augusti na Siciliji.
Po podatkih Mednarodne organizacije za migracije je januarja v Evropo prišlo skoraj 5.000 novih prebežnikov. Sredozemlje jih je vzelo že 206."
http://www.rtvslo.si/kolumne/azil-in-tegobe-solidarnosti/444263,prebežnik,578,"
					27. januar 2018 ob 06:38
					Bruselj - MMC RTV SLO","
Matjaž Trošt
",Azil in tegobe solidarnosti,"V minulem tednu so se znova izrisale razlike med članicami EU-ja glede migracij. Ministri za notranje zadeve so v četrtek znova razpravljali o prihodnosti azilne zakonodaje in glede delitve bremen ob morebitnih prihodnjih kriznih okoliščinah. Sestanek je znova služil slikanju lastnih stališč in ponavljanju, kako pomembno je, da najdejo kompromis do konca junija.
Postavljanje umetnih rokov je sicer hecno, a vseeno je smiselno postaviti nekakšen red pri iskanju skupnih rešitev, kompromisov. Migrantska kriza je ena tistih, ki je morda trenutno ni videti, opaziti, a je tu. Postala je gonilo razmisleka o varnosti, o kulturni in vizualni različnosti v Evropi. Razprava, ki posega na področja ekstremov, je v smer strahu in izjemne previdnosti prestavila razpravo o sredinski politiki in njenih ukrepih. Ukrepi o migracijah so postali varnostni tudi zato, ker se o solidarnostnih ne morejo dogovoriti.
Pred članicami Unije je ključno vprašanje, ki za zdaj nima odgovora, kako daleč so nekatere članice pripravljene iti glede ""prepričevanja"" o pravilnosti svojih stališč. Na eni strani imamo stališča, da kvote niso smiselne in ne učinkovite. Kar vsaj delno drži, to je treba priznati, saj obstaja veliko več držav, v katere prebežniki ne prihajajo ali ne želijo iti, kot je tistih držav, ki še naprej veljajo za ciljne države. A ker drugega smiselnega pristopa delitve bremen še niso našli, je to vseeno eden najbolj očitnih, tudi simboličnih pristopov, ki daje vedeti, da države, ki so prve na poti ob vstopu v Unijo, niso prepuščene same sebi.
Napredka sicer ravno v tem delu reforme azilne zakonodaje v EU-ju ni niti za ped. Pred članicami Unije so očitno kar težka pogajanje o tem, kaj so obveznosti, dolžnosti in kaj pravice … Ideja, da bi posamične dele reforme ločevali in se skušali dogovori o preostalih delih reforme, preden bi se lotili tega, najbolj izpostavljenega dela, je nesmiselno. Če je to del reforme, so taka stališča nesmiselna. Če se odločijo, da se bo solidarnost kazala drugače, potem pač.
Logika vzhodnih, višegrajskih članic, je z vidika Bruslja in poglabljanja evropskega povezovanja negativistična, saj skuša prek nedotakljivosti lastne identitete, prek favoriziranja nacionalne države nasproti skupnim interesom, ustvariti Unijo držav članic, kakršna je bila davno pred njihovim vstopom v povezavo. Kaj natančno jih v Evropski uniji moti, je težko izluščiti iz izrečenih (in prevedenih) stališč, ker se vsaka razprava o različnih stališčih vedno znova vrne k različnemu razumevanju spodobnosti in pravilnosti ter lastnih stališč. Migracije, vladavina prava, kar koli nam že ustreza …
Trenutno EU vodi Bolgarija, sledila ji bo Avstrija. Res je, državi (njuni vladi) še zdaleč ne sodita med tiste, ki imajo veliko posluha za delitev bremen v migrantski krizi. V Bruslju tako nekateri že krepko dvomijo o tem, ali se bo letos res izkristalizirala rešitev. A kdaj, če ne zdaj, ko o migrantih govorijo toliko kot pred leti, na vrhuncu migrantske krize, čeprav jih je trenutno bistveno, bistveno manj.
S tem, da voditelji posamičnih članic dajejo svoje države in svoje državljane na prvo mesto, ni nič narobe. Težava je, če so stališča nasprotna logiki in duhu delovanja Evropske unije. Smisel ni v tem, da od EU-ja skušaš iztržiti čim več, temveč da skušaš to storiti v njej. V tej povedi ni veliko razlik, a razlika v vsebini in v pristopu je ogromna. Vprašanje, kaj bi prineslo rožljanje z odvzemom kohezijskih, evropskih sredstev neposlušnim. Sliši se resno, drzno, a vendarle je težko pričakovati, da bi politične sile, ki se že zdaj spogledujejo s protievropskimi (v prevodu: poenostavljenimi protibruseljskimi) stališči to znale izkoristiti. Kaj potem še ostane (od) EU-ja?"
http://www.rtvslo.si/evropska-unija/sodisce-eu-ja-proti-preverjanju-spolne-usmerjenosti-prosilcev-za-azil/444134,prebežnik,456,"
					25. januar 2018 ob 16:08,zadnji poseg: 25. januar 2018 ob 16:15
					Bruselj - MMC RTV SLO, STA","
J. R.
",Sodišče EU-ja proti preverjanju spolne usmerjenosti prosilcev za azil,"Države Evropske unije se o prošnjah za azil ne smejo odločati zgolj na podlagi psiholoških testov za ugotavljanje spolne usmerjenosti prosilcev za azil, saj gre za nesorazmeren poseg v zasebnost, je razsodilo Sodišče EU-ja.
Gre za ""nesorazmeren poseg v zasebno življenje prosilca za azil"", ki svojo prošnjo za azil zagovarja s trditvijo, da je bil domovino prisiljen zapustiti zaradi svoje spolne usmerjenosti, poroča Politico.
Sodišče je odločitev sprejelo na primeru nigerijskega državljana, ki je leta 2015 zaprosil za azil v madžarskem mestu Szeged, pri čemer se je skliceval na pregon v Afriki in na Bližnjem vzhodu zaradi spolne usmeritve, poroča Deutsche Welle. Istospolna usmerjenost je v Nigeriji prepovedana, na nekaterih severnih območjih države pa se kaznuje s kamenjanjem do smrti.
Madžarske oblasti so za Nigerijca odredile psihološki test, v katerem je moral narisati nekaj podob in opraviti Rorschachov test, na podlagi katerega so ugotovile, da ni istospolno usmerjen, in mu prošnjo zavrnile.
Države si lahko pri odločanju o prošnjah za azil še naprej pomagajo s pomočjo strokovnjakov, kot so na primer psihologi, vendar morajo tovrstni testi biti izvedeni v skladu s spoštovanjem človekovih pravic. Odločitev je zavezujoča za vse države članice EU-ja.
Članica Unije prosilca ne sme takoj vrniti v državo vstopa Članica Evropske unije prosilca za azil, ki je nezakonito vstopil na njeno ozemlje, ne more nemudoma vrniti v državo vstopa, kjer je najprej zaprosil za azil, je v ločeni sodbi odločilo Sodišče EU-ja. Pred tem morajo oblasti namreč izvesti večstopenjski postopek.
Sodišče v Luxembourgu je tako razsodilo v primeru sirskega državljana, ki je zaprosil za azil v Nemčiji. Oblasti so nato ugotovile, da je pred tem za mednarodno zaščito zaprosil že v Italiji. Nemčija je zato Italijo prosila, naj ga vzame nazaj, in ker Italija ni nasprotovala, je Nemčija prošnjo za azil zavrnila in Sirca deportirala v Italijo. A kmalu zatem se je znova vrnil v Nemčijo, poroča nemška tiskovna agencija DPA.
Nemško upravno sodišče je za mnenje o primeru vprašalo Sodišče EU-ja. V ospredje je postavilo vprašanje, ali je Nemčija po nezakonitem vstopu v državo pristojna za nadaljnji azilni postopek.
Dvomesečni rok za prošnjo oblastemSodišče EU-ja je odločilo, da to ne poteka samodejno. Če hoče Nemčija prosilca za azil znova vrniti v Italijo, mora za to znova zaprositi italijanske oblasti. Če pri tem zamudi zakonsko določeni dvomesečni rok, lahko oseba zaprosi za azil v Nemčiji in šele od takrat je Nemčija po mnenju sodišča pristojna za azilni postopek. Če človek drugič ne zaprosi za azil, ima Nemčija znova možnost prositi Italijo, da ga vnovič sprejme.
V skladu z evropskim pravom in dublinsko uredbo mora vsaka članica Unije popisati prebežnike in prosilce za azil in jim vzeti prstne odtise. Za azilni postopek je pristojna država, kjer je prosilec za azil prvič vstopil v EU."
http://www.rtvslo.si/svet/skrajno-desni-politik-afd-ja-izstopil-iz-stranke-in-se-spreobrnil-v-islam/444115,prebežnik,204,"
					25. januar 2018 ob 14:00
					Berlin - MMC RTV SLO","
A. P. J.
",Skrajno desni politik AfD-ja izstopil iz stranke in se spreobrnil v islam,"Arthur Wagner, nekdanji vidni član nemške skrajno desničarske in protiislamske stranke Alternativa za prihodnost Nemčije (AfD), je izstopil iz stranke in se spreobrnil v islam.
V AfD-ju so potrdili, da je Wagner, ki prihaja iz zvezne dežele Brandenburg, ""iz osebnih razlogov"" odstopil tudi kot član izvršnega odbora stranke. ""Stranka s tem nima težav,"" so sporočili iz vodstva in zatrdili, da določeni posamezniki v stranki zagovarjajo tudi interese muslimanov, kristjanov in homoseksualcev.
Wagner, Nemec z ruskimi koreninami, je bil član te skrajno desne stranke od leta 2015. V članki je bil pristojen za vprašanje cerkva in verskih skupnosti. Preden se je pridružil AfD-ju, je bil član vladajoče Krščansko-demokratske unije (CDU) kanclerke Angele Merkel.
AfD-ju se je na septembrskih parlamentarnih volitvah prvič uspelo prebiti v zvezni parlament, postali so tretja najmočnejša stranka. Ogromno podpore so dobili zaradi svoje protipriseljenske politike, saj stranka ves čas trdi, da državi grozi islamizacija, zato zahteva ostrejši mejni nadzor. V Nemčijo je leta 2015 in 2016 prišlo več kot 1,5 milijona prebežnikov.
Wagner sicer ni prvi skrajni desničar, ki je sprejel islamsko vero. Nizozemec Arnoud van Doorn je moral zapustiti Svobodnjaško stranko Geerta Wildersa, potem ko se je razvedelo, da je sprejel muslimansko vero in odpotoval na hadž v Savdsko Arabijo."
http://www.rtvslo.si/tureavanture/novice/zdruzene-drzave-amerike-pod-trumpom-postale-manj-zanimive-za-turiste/444048,prebežnik,230,"
					24. januar 2018 ob 21:22
					New York - MMC RTV SLO","
K. K.
",Združene države Amerike pod Trumpom postale manj zanimive za turiste,"Prihodki iz turizma so se v Združenih državah Amerike znižali, odkar je v Belo hišo prišel Donald Trump. Turizem je imel 3,6 milijarde izgube, medtem ko je 40.000 turističnih delavcev izgubilo službe.
Znižali so se tudi prihodki na račun trošenja turistov, in sicer za 3,3 odstotka. Prav tako so se po podatkih nacionalnega turističnega urada National Travel and Tourism Office za 3,3 odstotka znižali prihodki na račun notranjega turizma. Prav zaradi tega so ZDA zdrsnile z drugega mesta najbolj priljubljenih držav za turiste. Prehitela jih je Španija. Na prvem mestu ostaja Francija.
Po poročanju spletnega portala NBC News so ZDA doživele upad turistov kmalu po tem, ko je na oblast prišel Trump. Strokovnjaki pravijo, da je svoj davek zahtevala Trumpova politika proti prebežnikom, strožji varnostni ukrepi in slabitev dolarja.
""Lahko rečemo, da sta retorika in politika Trumpove administracije vplivali na miselnost ljudi po svetu. Do ZDA so začeli gojiti apatijo, in to je vplivalo na turizem,"" je dejal predsednik revije Tourism Economics Adam Sacks.
Ameriška turistična asociacija že načrtuje novo kampanjo z geslom ""Visit U.S."" (besedna igra, kjer izpostavijo sporočilo ""obiščite nas""). ""Glede na to, da je bila ameriška vlada vir za veliko negativne medijske pozornosti, se mora turistična industrija še naprej zavzemati za odprtje mej in spodbujanje raznolikosti,"" je poudaril regionalni direktor podjetja Intrepid Travel Leigh Barnes in dodal: ""Ostajamo optimisti in upamo, da bomo lahko obrnili to gibanje."""
http://www.rtvslo.si/svet/merklova-v-davosu-posvarila-pred-strupenim-populizmom/443974,prebežnik,1136,"
					24. januar 2018 ob 08:25,zadnji poseg: 24. januar 2018 ob 20:40
					Davos - MMC RTV SLO, STA, Radio Slovenija, Reuters","
T. J., J. R.
","Merklova v Davosu posvarila pred ""strupenim populizmom""","V Davosu se nadaljuje srečanje Svetovnega gospodarskega foruma. Zbrane je že nagovorila nemška kanclerka Angela Merkel, sledil je nagovor francoskega predsednika Emmanuela Macrona.
Nemška kanclerka je zbrane predstavnike iz Evrope pozvala, naj se ne pritožujejo nad davčnimi reformami ameriškega predsednika Donalda Trumpa, temveč naj nanje raje odgovorijo s svojimi reformami. Poudarila je trud Nemčija in Francije, ki si prizadevata za skupni davčni sistem Evropske unije in dodala, da se bodo evropske države morale spopasti z bolj tekmovalnim davčnim okoljem.
Občinstvu je dejala, da je odprta do prihodnjih odnosov z Veliko Britanijo po brexitu, želi pa si obdržati tesno partnerstvo, ki pa ne sme biti v nasprotju z osnovnimi načeli EU-ja.
Povedala je še, da izolacionizem in protekcionizem nista rešitvi za gospodarske izzive držav po svetu. Po poročanju Guardiana je posvarila pred ""strupenim populizmom"" in posploševanjem. ""Kadar rečemo; Američani so protekcionistični ali Nemci so skopuški, posplošujemo. Nato lahko rečemo še, muslimani so takšni, kristjani so takšni. Če ne spoštujemo vsakega človeka kot posameznika in imamo o njem izoblikovano mnenje, še preden z njimi govorimo - to je osnova populizma.""
Francoski predsednik Emmanuel Macron je v govoru oznanil, da je Francija po sprejetih reformah gospodarsko okrevala. Države je pozval k tesnemu sodelovanju, s katerim je možno premagati negativne učinke globalizacije. Na koncu govora je Macron dejal, da bo močno sneženje te dni v Davosu morda koga pripravilo do prevpraševanja podnebnih sprememb, s čimer se je brez omembe imena pošalil na Trumpov račun.
Gentiloni in Cipras okrcala države srednje in vzhodne EvropePremierja Italije in Grčije, Paolo Gentiloni in Aleksis Cipras, sta v Davosu okrcala države srednje in vzhodne Evrope zaradi pomanjkanja solidarnosti v begunski krizi. ""Jaz in Paolo sva poskusila veliko, da bi prepričala naše partnerje v EU-ju, da se je potrebno lotiti tega problema ne kot sredozemskega problema, ampak kot evropskega in mednarodnega,"" je dejal Cipras.
Italija in Grčija sta v času največjega prihoda beguncev leta 2015 in 2016 sprejeli največj prebežnikov. Višegrajska četverica se medtem upira solidarnostnemu programu prerazporeditve beguncev po državah EU-ja. Premierja menita, da bo pomanjkanje solidarnosti vplivalo tudi na prihajajoča pogajanja o proračunu EU-ja.
Mnangagwa napovedal transparentne volitveNovi zimbabvejski predsednik Emmerson Mnangagwa je v nagovoru napovedal, da bo država predsedniške volitve izpeljala do julija. Obljubil je, da bo upošteval izide volitev, tudi če zmaga opozicija. Tujim voditeljem je naznanil, da je država odprta za poslovanje. V drugi polovici predsednikovanja Roberta Mugabeja se je zimbabvejsko gospodarstvo namreč sesulo, kar je tudi eden izmed povodov za lanski vojaški udar in poznejši Mugabejev odstop.
Kitajska napovedala odpiranje trgaKitajska je na začetku drugega dne foruma zagotovila svojo zavezanost globalizaciji in odpiranju trga tujcem. Vodilni kitajski ekonomist Liu He, najvišji predstavnik Kitajske na forumu, je pojasnil, da bo Kitajska sprejela še več ukrepov za spodbujanje tujih investicij. ""Nekateri ukrepi bodo presegli pričakovanja do naše države,"" je napovedal Liu.
Kitajske oblasti bodo po njegovih napovedih odprle bančni sektor, sektor varovanja in zavarovanja, pa tudi nekatere logistične sektorje za tuje vlagatelje. ""Naše glavno načelo je, da odpravimo ovire za tuje investicije,"" je poudaril Liu in napovedal tudi povečanje ukrepov za zaščito intelektualne lastnine.
Kitajska je bila dolgo deležna očitkov, da sama izkorišča prednosti globalizacije, hkrati pa svoje trge zapira za tujce. Komunistično vodstvo je v zadnjem času nekatere omejitve že odpravilo, vendar gospodarstveniki opozarjajo, da to počnejo prepočasi.
Na forumu več kot 3.000 predstavnikovLetnega srečanja se v letovišču v švicarskih Alpah udeležuje več kot 3.000 vodilnih svetovnih politikov, gospodarstvenikov in akademikov. Dogajanje v švicarskem kantonu Graubünden bo vrhunec predvidoma doseglo na zadnji dan, v petek, ko bo udeležence nagovoril ameriški predsednik Donald Trump. Medtem ko se WEF namreč zavzema za odprto svetovno gospodarstvo, Trump velja za izolacionista.
Trudeau si prizadeva prepričati TrumpaV torek je največ pozornosti požel kanadski premier Justin Trudeau, ki se je zavzel za pravice ženske, hkrati pa je ošvrknil tudi izolacionistične poteze Trumpa, je poročal dopisnik RTV Slovenija Janko Petrovec. ""Zelo se trudimo, da bi naš južni sosed doumel, da je sporazum NAFTA dober. Ne koristi samo nam, ampak tudi njemu in vsemu svetu,"" je povedal Trudeau. Kanadski in mehiški pogajalci se te dni trudijo za prenovo sporazuma o prosti trgovini v Severni Ameriki, da bi tako preprečili izstop ZDA iz njega. Hkrati je Trudeau oznanil, da je enajst držav Transpacifiškega partnerstva uspešno obnovilo sporazum o sodelovanju.
Trumpova administracija je iz sporazuma izstopila že pred letom. Preostale države – Avstralija, Brunej, Kanada, Čile, Japonska, Malezija, Mehika, Nova Zelandija, Peru, Singapur in Vietnam – so nadaljevale pogajanja. Pogajanja o oblikovanju partnerstva so se začela že leta 2009, ko je takratni ameriški predsednik Barack Obama želel doseči nov dogovor, ki bo poudarjal pomen odprtega trga in zvišanja kakovosti delovnih mest. To pa se je spremenilo z novo trgovinsko politiko. To vodi Trump, ki se bo v petek udeležil foruma in tam predstavil politiko Najprej Amerika.
ZDA želijo sodelovati s preostalim svetomAmeriški minister za finance Steven Mnuchin je v sredo na forumu sicer dejal, da želijo ZDA kljub takšni politiki sodelovati s preostalim svetom. ""Obisk je namenjen politiki Najprej Amerika, vendar je del te politike tudi sodelovanje s preostalim svetom,"" je poudaril. Pojasnil je, da to pomeni, da želi Trump ob tem le poskrbeti za ameriške interese, kot to za svoje državljane počnejo preostali voditelji.
Ameriški proizvajalci pralnih strojev proti carinamVeliko pozornosti je v preteklih dneh prejela Trumpova odločitev, da uvede visoke dajatve na uvožene solarne panele in velike pralne stroje, kar je razjezilo predvsem Kitajsko in Južno Korejo. Trump trdi, da bodo državljani ""dobili nazaj svoje službe, ZDA pa bodo po dolgem času spet imele svoje produkte"".
Na drugi strani ameriški proizvajalci nad uvedbo 20 do 30-odstotnih carinskih davkov niso tako navdušeni. ""Gre za osnovno ekonomijo: če podražiš ceno produkta, se bo povpraševanje po njem zmanjšalo,"" je dejala Abigail Ross Hopper, predsednica združenja ameriških podjetij, ki se ukvarjajo s solarno energijo. V združenju opozarjajo, da bi višje carine lahko znižale nakupe za 20 odstotkov, kar bi pomenilo izgubo 23.000 delovnih mest, saj so ZDA za Kitajsko, Japonsko in Nemčijo četrto največje solarno tržišče.
Ameriški proizvajalec pralnih strojev Whirlpool ter solarni podjetji Suniva in Solar World Americas so se glede zvišanja carin že pritožile na Mednarodni trgovinski center, ki se je izrekel v korist podjetij.
Ross zagovarja TrumpaAmeriški minister za trgovino Wilbur Ross je zagovarjal Trumpovo odločitev in dejal, da so ZDA pripravljene braniti svoje interese v ""trgovinskih vojnah"", ki potekajo vsak dan, zdaj pa ""ameriške sile prihajajo na okope"".
Kot je pristavil Trudeau, vsa nova gibanja sporočajo, da se mora zelo kritično govoriti o spoštovanju pravic žensk, o njihovi enakopravnosti in dinamiki moči med spoloma. ""Spolno nadlegovanje, denimo v poslovnem ali političnem svetu, je sistemski problem in zato nesprejemljiv,"" je dodal kanadski premier, ki letos predseduje skupini industrijsko najbolj razvitih držav G7. Po njegovih besedah je enaka višina plač pri ženskah in moških pogoj za spopad še z drugimi neenakopravnostmi žensk, kot so pri načrtovanju družine, napredovanjih in varnosti zaposlitve."
http://www.rtvslo.si/svet/iz-venezuele-v-kolumbijo-pribezalo-ze-vec-kot-pol-milijona-ljudi/443643,prebežnik,212,"
					20. januar 2018 ob 12:27
					Bogotá - MMC RTV SLO","
B. V.
",Iz Venezuele v Kolumbijo pribežalo že več kot pol milijona ljudi,"Kolumbija sporoča, da se je število Venezuelcev, ki se na begu pred hudo gospodarsko krizo zatečejo v Kolumbijo, v zadnjih šestih mesecih povečalo za 62 odstotkov.
BBC poroča, da po podatkih kolumbijskih uradnikov na območju priseljevanja v Kolumbiji živi že več kot 550.000 Venezuelcev, večinoma brez ustreznih dovoljenj.
Množičen prihod iz sosednje države pomeni pritisk na kolumbijsko vlado, da še posebej na obmejnih območjih zagotovi dovolj hrane in bivališč ter zdravstveno oskrbo za migrante.
Medtem se je število Venezuelcev, ki potujejo skozi Kolumbijo, podvojilo. Kolumbijski uradniki pravijo, da je milijon Venezuelcev zaprosilo za migracijsko izkaznico, ki jim omogoča vstop v državo, da lahko kupijo hrano in druge potrebščine, ki jih v Venezueli primanjkuje.
Na dan vstopi v Kolumbijo 30.000 VenezuelcevV povprečju je v letu 2017 na dan s to izkaznico v Kolumbijo vstopilo in iz nje izstopilo več kot 30.000 Venezuelcev. Na obmejnih območjih tihotapci Kolumbijcem prodajajo venezuelske izdelke, ki so v Venezueli vse manj dostopni, a močno subvencionirani.
Med več kot pol milijona Venezuelcev v Kolumbiji jih ima 126.000 dovoljenje za zakonito bivanje v državi, vključno z okoli 69.000 ljudi, ki so od julija lani pridobili humanitarni vizum.
Prejšnji teden je generalni sekretar ZN-a Antonio Guterres dejal, da je ZN pripravljen poslati več pomoči Kolumbiji za spopad z večjim prihodom migrantov."
http://www.rtvslo.si/svet/zda-vladne-agencije-ostale-brez-denarja-za-delo/443625,prebežnik,698,"
					20. januar 2018 ob 09:01,zadnji poseg: 20. januar 2018 ob 16:26
					Washington - MMC RTV SLO, STA","
B. V., J. R. 
",ZDA: Vladne agencije ostale brez denarja za delo,"Ker je v ameriškem senatu predlog zakona za financiranje dela agencij zvezne vlade do 16. februarja podprlo premalo senatorjev, je vlada ostala brez potrebnega denarja za normalno delo.
V senatu je tako sinoči za nadaljevanje razprave in prehod na glasovanje o predlogu zakona za začasno nadaljevanje financiranja dela agencij zvezne vlade glasovalo 50 senatorjev, 48 pa jih je bilo proti, za uspeh pa je bilo potrebnih 60 glasov.
Rok za potrditev predloga je bil ob šestih zjutraj po srednjeevropskem času v soboto oziroma ob polnoči po vzhodnoameriškem. Gre za prvi primer blokade dela vlade v ameriški zgodovini, ko ista stranka (republikanci) nadzoruje tako kongres kot Belo hišo. Trumpova administracija medtem krivi demokrate in jih obtožuje, da so blokado vlade povzročili z ""neodgovornimi zahtevami"".
Zataknilo se je pri ""sanjačih""Predstavniški dom je svoj predlog potrdil dovolj zgodaj, zataknilo pa se je v senatu, kjer so demokrati zahtevali, da se reši vprašanje t. i. sanjačev, 700.000 priseljencev brez ustreznih dokumentov, ki so v ZDA prišli še kot otroci oziroma mladoletniki s starši ali skrbniki. V času predsednika Baracka Obame je bil sprejet in pozneje podaljšan odlog izgona iz države, zdajšnja administracija pa želi te ljudi kljub njihovemu večdesetletnemu bivanju v ZDA izgnati iz države.
Neposredna pogajanja med Donaldom Trumpom in vodjo demokratov v senatu Charlesom Schumerjem glede tega vprašanja so se končala brez preboja. Trump tako za blokado vlade krivi demokrate, Schumer pa nasprotno meni, da je kriv Trump, ki je zavrnil dva kompromisna predloga in ""ni pritisnil na svojo stranko v kongresu"", poroča BBC. Dejstvo je, da so imeli demokrati v pogajanjih za nadaljevanje začasnega financiranja vlade edini vzvod moči, da rešijo usodo t. i. sanjačev.
Trump: ""Demokrate bolj skrbijo prebežniki kot vojska""Trump se je na svoj način odzval na izid glasovanja. ""Demokrate veliko bolj skrbijo nezakoniti prebežniki kot naša velika vojska ali varnost na naši nevarni južni meji,"" je tvitnil zjutraj in dodal, da bi demokrati z lahkoto sprejeli dogovor, a so se namesto tega odločili za blokado. Po njegovem mnenju bi v letu 2018 potrebovali več republikancev za preboj skozi vso zmešnjavo.
Republikanci namreč po poročanju BBC-ja zahtevajo financiranje za mejni nadzor, vključno z gradnjo zidu, več sredstev za vojsko in reforme na področju priseljevanja. Da bi omehčali demokrate, so v svoj program vključili tudi šestletno podaljšanje programa posebnega zdravstvena zavarovanja za otroke in družine z manjšimi dohodki, a demokrati zahtevajo podaljšanje programa za nedoločen čas.
Bela hiša: Demokrati so zgubeTrump je že pred izidom glasovanja na družbenem omrežju Twitter zapisal, da demokrati onemogočajo vlado, ker želijo zmanjšati uspeh njegove davčne reforme, tiskovna predstavnica Bele hiše pa jih je označila za ""obstrukcionistične zgube"". Iz Bele hiše še sporočajo, da so demokrati postavili politiko nad nacionalno varnost, nad vojaške družine in nad otroke.
Glede na izkušnje s preteklimi podobnimi blokadami vlade se bosta obe stranki nekaj časa verbalno obstreljevali, ob tem pa spremljali, kako se bo obračalo javno mnenje.
Velike škode za zdaj še ne bo, saj ob koncih tedna vladne službe ne delajo in se delo vlade tako rekoč začne šele v ponedeljek. Ključne vladne službe bodo sicer delovale naprej, pokojnine bodo prihajale, za veterane naj bi bilo poskrbljeno, za aktivne vojake tudi, zapori bodo obratovali, velik del vladnih uslužbencev pa bo delal brez plače v pričakovanju, da jim jo bo kongres zagotovil za nazaj kot vedno doslej.
Zadnja blokada pred petimi letiNazadnje je vlada doživela takšno ""zaprtje"" oktobra 2013, vendar pa so vsi zvezni uslužbenci po dveh tednih neplačanega prisilnega dopusta dobili ves denar nazaj. Vse nujne vladne službe so medtem delovale nemoteno.
Najslavnejša blokada ameriške vlade se je zgodila leta 1996 v času predsednikovanja Billa Clintona. Financiranje vlade so takrat prekinili republikanci in utrpeli nekaj malega politične škode, republikanci pa so z blokado vlade pogosto grozili v času Baracka Obame.
Težave z rednimi letnimi proračuniAmeriški kongres že leta ni sposoben potrditi rednega letnega proračuna in vlado ohranja pri življenju z začasnimi podaljški. Včasih za kakšen teden, drugič za mesec ali dlje.
Trump je moral odpovedati za konec tedna napovedano slavje ob obletnici inavguracije na Floridi. Bela hiša je sporočila, da je pot na Florido odpovedana, dokler se ne uredi vprašanje financiranja vlade. Trump je organiziral veliko prireditev za podpornike, ki so odšteli 100.000 dolarjev za udeležbo."
http://www.rtvslo.si/slovenija/primer-sami-vrhovno-sodisce-razveljavilo-odredbo-da-sami-zacasno-ostaja-v-sloveniji/443567,prebežnik,779,"
					19. januar 2018 ob 14:20,zadnji poseg: 19. januar 2018 ob 18:07
					Ljubljana - MMC RTV SLO, STA","
G. C., G. K.
","Primer Šami: Vrhovno sodišče razveljavilo odredbo, da Šami začasno ostaja v Sloveniji","Vrhovno sodišče je zavrglo odločitev upravnega sodišča, da mora sirski begunec Ahmad Šami do pravnomočnega zaključka postopkov ostati v Sloveniji. S tem je ugodilo pritožbi ministrstva za notranje zadeve.
Upravno sodišče je decembra ugodilo sirskemu beguncu Ahmadu Šamiju in njegov primer vrnilo ministrstvu za notranje zadeve (MNZ) v vnovično odločanje. Sodišče je ugotovilo, da Šamijeva prošnja za azil sploh ni bila zavržena, saj MNZ ni izdal takšnega sklepa, ter še, da je notranje ministrstvo zmotno trdilo, da uporaba diskrecijske klavzule ni več mogoča, ker da naj bi bili Šamijevi postopki v Sloveniji končani.
Upravno sodišče je tedaj izdalo tudi začasno odredbo, s katero so odločili, da mora Šami do pravnomočnega zaključka teh postopkov ostati v Sloveniji. Če bi ga namreč vmes izročili Hrvaški, mu potem, tudi če bi mu ugodili, ne bi mogli več zagotoviti, da se lahko vrne.
Vrhovno sodišče je 12. januarja po pritožbi notranjega ministrstva odločitev upravnega sodišča spremenilo ter zahtevo za začasno odredbo zavrglo. Presodilo je namreč, da je izdana začasna odredba nepravilna in nezakonita iz več razlogov, ki vsak samostojno zadošča za njeno razveljavitev in je v nasprotju z ustaljeno sodno prakso.
Kot je razvidno iz objave na spletni strani vrhovnega sodišča, je upravno sodišče začasno odredbo izdalo v nasprotju z zakonskimi pooblastili, saj ji je brez podlage v zakonu dalo učinke, ki presegajo okvir upravnega spora. Začasna odredba tudi presega zahtevo, ki jo je za izdajo začasne odredbe podal tožnik, menijo vrhovni sodniki.
Miha Blažič: Ni razlogov za deportacijoOdločitev vrhovnega sodišča po mnenju Šamijevega zagovornika Mihe Blažiča ne odpira možnosti za deportacijo, saj je treba prej odločiti še o drugih zadevah. Ena od možnosti je tudi pritožba na ustavno sodišče. Kot je pojasnil Blažič, odločitve vrhovnega sodišča, s katero je to odpravilo začasno odredbo upravnega sodišča, da mora sirski prebežnik Šami do pravnomočnega zaključka postopkov ostati v Sloveniji, še ni prebral, zato je ne more podrobneje komentirati.
Blažič je sicer ob tem poudaril, da je vrhovno sodišče v tem primeru odločalo samo o začasni odredbi, ne pa tudi o Šamijevem predlogu, naj država v njegovem primeru uporabi diskrecijski klavzulo, o čemer mora ministrstvo za notranje zadeve po besedah Blažiča še odločati. Prav tako je po njegovih besedah na odločitev vrhovnega sodišča mogoče vložiti še ustavno pritožbo. To je po njegovih besedah ena od možnosti, o tem, ali jo bodo uporabili, pa se bo še posvetoval z odvetniki, je dejal.
Dokler vse zadeve niso zaključene, Blažič ne vidi razloga, da bi Šamija deportirali na Hrvaško. Njegovega trenutnega zdravstvenega stanja pa ni želel komentirati.Erjavec: Politizacija primera ne prinaša rešitveMedtem ko v kabinetu premierja Mira Cerarja podobno kot na MNZ-ju še ne komentirajo odločitve vrhovnega sodišča, ker postopki v zvezi s tem še potekajo, pa se je oglasil zunanji minister Karl Erjavec. Odločitev sodišča po njegovem mnenju potrjuje, da je treba zadevo Šami urediti v skladu s pravnim redom in ne po politični poti.
""Politizacija primera za Šamija ne prinaša nobene rešitve. Njegovi pooblaščenci bi morali poiskati korektno pravno rešitev,"" je ocenil Erjavec.
Tožniku je bilo zagotovljeno sodno varstvoVrhovni sodniki so opozorili, da se z začasno odredbo posega v izvršitev sklepa, s katerim je ministrstvo za notranje zadeve že odločilo, da ne bo obravnavalo tožnikove prošnje za mednarodno zaščito, ker bo predan Hrvaški. ""Ta pravnomočni sklep so potrdila kot pravilen in zakonit tudi pristojna sodišča in s tem je bilo tožniku že zagotovljeno učinkovito sodno varstvo,"" navajajo na vrhovnem sodišču.
Vrhovno sodišče sicer ni presojalo vprašanja, ali je v Šamijevem primeru mogoče odločati o predlogu za uporabo diskrecijske klavzule, ki jo je podal tožnik. O tem bo vrhovno sodišče lahko odločalo le na podlagi morebitne revizije zoper sodbo sodišča prve stopnje, so še pojasnili.
Na ministrstvu za notranje zadeve odločitve vrhovnega sodišča niso komentirali. Kot so zapisali, pa je ministrstvo vložilo zahtevo za revizijo glede odločitve upravnega sodišča v navedenem primeru, o katerem pa vrhovno sodišče še ni odločalo.
Zavrnitev mednarodne zaščiteSpomnimo, da je Šami februarja 2016 v času begunske krize zaprosil za mednarodno zaščito v Sloveniji, vendar jo je pristojno ministrstvo junija lani zavrglo, češ da je za obravnavo odgovorna Hrvaška. Sodišče EU je poleti temu pritrdilo. Vrhovno sodišče je avgusta nato potrdilo prehodne odločitve Sodišča EU in zavrnilo Šamijevo pritožbo. Od odločitve vrhovnega sodišča 23. avgusta pa je začel veljati šestmesečni rok za predajo.
Proti njegovi deportaciji sta se novembra zavzela civilna družba in tudi del politike, pri čemer so opozarjali, da gre za enega najboljših primerov integracije beguncev v slovensko družbo. Deportacijo so tako začasno preprečili, Šami pa je vložil novo prošnjo za azil. Novembra lani je vložil tudi posebno vlogo, v kateri je predlagal, naj Slovenija v njegovem primeru uporabi diskrecijsko klavzulo. Ministrstvo je vlogo zavrnilo, Šami pa je sprožil upravni spor."
http://www.rtvslo.si/slovenija/politicno-plakatiranje-pred-volilno-kampanjo-je-svoboda-govora/443502,prebežnik,1081,"
					19. januar 2018 ob 06:20
					Ljubljana - MMC RTV SLO","
Gregor Cerar
","Politično plakatiranje pred volilno kampanjo je ""svoboda govora""","Za oglaševanje političnih strank v času volilne kampanje veljajo določena pravila, kršitve pa so lahko sankcionirane. Politična propaganda zunaj kampanje pa je tako rekoč neomejena. Le dovolj finančnih sredstev je treba imeti.
Leto 2018 je volilno leto, tako na državni kot tudi na lokalni ravni. Čeprav volilni datum še ni določen, najverjetnejši je 3. ali 10. junij, prav tako ne datum začetka volilne kampanje, so nekatere stranke pohitele in začele predvolilno oglaševanje.
Vsaj na videz je pri tem najdejavnejša največja opozicijska stranka in po meritvah javnega mnenja tudi najverjetnejša relativna zmagovalka na prihajajočih volitvah, SDS. Najbrž le redki niso opazili številnih t. i. jumbo plakatov, kjer napovedujejo, da bodo ""V zdravstvu naredili red!"". Ob zdravstveni kampanji pa so začeli še kampanjo ""Zavarovali bomo Slovenijo"", kjer so uporabili prizor prihoda prebežnikov, ki so jeseni leta 2015 množično vstopali v Slovenijo.
Reklamiranje političnih strank in njihovih kandidatov pred volitvami na plakatih je še vedno zelo priljubljeno. Toda med volilno kampanjo, ki se ""lahko začne najprej 30 dni pred dnem glasovanja, končati pa se mora najpozneje 24 ur pred dnem glasovanja"", je oglaševanje podvrženo precej strogim pravilom.
Za oglaševanje v volilni kampanji zakon o volilni in referendumski kampanji (ZVRK) določa, da mora biti v ""biltenih, katalogih ali drugih nosilcih objavljanja informacij, plakatih, prospektih in transparentih ter videostraneh brez žive slike ter v telekomunikacijskih sporočilih, ki vsebujejo oglaševalske vsebine za volilno kampanjo"", naveden naročnik vsebine. Na plakatih pa mora biti navedena tudi njihova zaporedna številka. Nad pravilnim izvajanjem bedi inšpektorat, pristojen za notranje zadeve, ki je zaradi nepravilnosti že izrekal globe.
Pravica do zbiranja in združevanjaZa oglaševanje zunaj kampanje pa ta pravila ne veljajo oz. sploh niso zakonsko zapovedana. Stranke ali pa lokalni politiki se lahko oglašujejo, kolikor želijo, če seveda imajo finančna sredstva. Gre namreč za svobodo govora.
""ZVRK res določa, da se volilna kampanja začne najprej trideset dni pred dnevom glasovanja na volitvah. To je obdobje, v katerem je zakonodajalec želel poostriti nadzor nad dejanji volilne kampanje, še posebej nad njenim financiranjem, po drugi strani pa olajšati njeno izvajanje (lokalna skupnost določi brezplačna plakatna mesta in zagotovi enakopravnost pri njihovem nameščanju, zakon olajšuje organiziranje predvolilnih shodov). Menimo, da so dejanja kandidatov zunaj tega obdobja dejanja svobode izražanja in pravice do zbiranja in združevanja, kot jih določa Ustava RS v 39. in 42. členu, razen če se ne ""raztezajo"" v obdobje volilne kampanje (npr. plakati se tiskajo pred začetkom volilne kampanje, razobešajo pa se (tudi) med volilno kampanjo),"" glede plakatiranja in drugih političnih promocij zunaj volilne kampanje pravijo na ministrstvo za javno upravo (MJU).
Neomejeno trošenjePodobno je s stroški. Medtem ko so stroški volilne kampanje zakonsko omejeni oz. ne smejo preseči najvišje dovoljene porabe sredstev, pa je zunaj volilne kampanje trošenje za propagando neomejeno.
""Stroški, ki so nastali zunaj obdobja volilne kampanje, se ne štejejo v stroške volilne kampanje, prav tako pa se ti stroški ne morejo delno povrniti organizatorju volilne kampanje v skladu s 24. členom ZVRK. Izjemoma so stroški odstranjevanja plakatov in stroški vodenja in zaprtja posebnega transakcijskega računa. Kot primer navedimo najem pisarne, ki jo je kandidat na primer najel že maja, dan glasovanja pa je določen za oktobra. Stroški najema pisarne do tridesetega dne pred dnem glasovanja se ne štejejo za stroške volilne kampanje, strošek najema za zadnjih trideset dni pa so stroški volilne kampanje, zato se vštevajo v znesek najvišje dovoljene porabe sredstev in organizator volilne kampanje lahko te stroške dobi delno povrnjene,"" na svoji spletni strani pojasnjujejo na ministrstvu za javno upravo.
Ali lahko za oglaševanjem tiči korupcija?Na številne nepravilnosti, ki se vseskozi pojavljajo ob volilnih kampanjah, večkrat opozarja nevladna organizacija Transparency International Slovenia, ki se posveča boju proti korupciji. Na zadnjih lokalnih volitvah leta 2014 pa se je s pomočjo prostovoljcev lotila nadzora volilnih kampanj. Ali bi bilo strankarsko oglaševanje zunaj volilne kampanje lahko sporno z vidika potencialne korupcije oz. netransparentnosti poslovanja političnih strank?
""Poslovanje političnih strank je vselej tvegano, zato si v TI Slovenia že dalj časa prizadevamo za pogostejši nadzor poslovanja političnih strank in zakonska določila, ki bi poslovanje političnih strank naredila bolj javno. Pri oglaševanju je treba biti pozoren na pogoje poslovanja, ki jih ima stranka ali kandidat pri oglaševalcih, da ne prihaja do nezakonitega financiranja od pravnih oseb. Kot je vidno tudi iz zadnjega odmevnega primera, so pomembni tudi viri financiranja. V obeh primerih obstajajo tveganja za neetične vplive na stranke za povračilo uslug, popustov, donacij ali česa drugega, kar pa lahko privede tudi do ujetosti države s strani neke interesne skupine ali posameznika. Še bolj kot stranke pa je tvegano financiranje samostojnih oz. neodvisnih kandidatov, ki zunaj časa volilne kampanje sploh ni urejeno, čeprav je na lokalni ravni zelo pogosto,"" je za MMC pojasnil vodja projektov in raziskovalec TI Slovenia Sebastijan Peterka.
Politična propaganda je le včasih prepovedanaČeprav ni zakonskih omejitev za politične kampanje zunaj volilne kampanje, pa imajo nekatere manj številčne slovenske občine v svojih občinskih odlokih o plakatiranju zapisano, da ni dovoljena politična propaganda, razen v času pred volitvami in referendumi. Medtem ko je v večjih slovenskih občinah politično oglaševanje dovoljeno.
Kako imajo urejeno ""politično propagando“ zunaj volilne in referendumske kampanje, smo povprašali slovenske mestne občine. Njihovi odgovori, pa so bili bolj ali manj podobni. Tovrstno oglaševanje ni prepovedano, občina pa plakatna mesta v volilni in referendumski kampanji omogoča v skladu z zakonom.
V mestnih občinah je politično oglaševanje dovoljeno""Sankcij za plakatiranje pred začetkom volilne kampanje iz pristojnosti nadzora inšpekcij lokalne skupnosti ali redarstvene službe ZVRK ne predpisuje. Za vsako oglaševanje na javnih mestih v lasti Mestne občine Ljubljana pa je treba pridobiti dovoljenje na podlagi odloka,"" so pojasnili na ljubljanskem mestnem inšpektoratu.
""Če politične stranke oglašujejo npr. na jumbo panojih, ki so v lasti pravnih oseb, to z občinskim predpisom ni prepovedano,"" pravijo v Slovenj Gradcu.
""Iz vašega vprašanja razumemo, da se plakati z volilno vsebino že pojavljajo na oglasnih mestih v upravljanju družb, ki se ukvarjajo s tovrstno dejavnostjo. Odlok posebej ne opredeljuje volilnih sporočil na teh objektih, določa pa, da se morata obveščanje in reklamiranje na (vseh) reklamnih objektih izvajati v skladu s sprejetimi moralnimi in družbenimi normami ter kodeksom Slovenske oglaševalske zbornice. Navedeni odlok tudi posebej ne opredeljuje oziroma ne prepoveduje oglaševanja političnih strank zunaj časa predvolilne kampanje,"" so nam odgovoril v Murski Soboti.
Na Ptuju pa pravijo, da se politične stranke zunaj volilne kampanje lahko oglašujejo, če imajo dovoljenje oz. če se oglašuje pri registriranih oglaševalcih. ""Če pa politične stranke nastopajo kot naročnik oglaševanja pri izvajalcih oglaševanja, mora biti vsebina takšnih oglasov in oglaševanje političnih strank zunaj predvolilne kampanje v skladu z obstoječo zakonodajo,"" navajajo."
http://www.rtvslo.si/svet/london-bo-parizu-dal-50-milijonov-funtov-za-krepitev-varnosti-v-calaisu/443499,prebežnik,293,"
					18. januar 2018 ob 21:17
					London - MMC RTV SLO, STA","
A. P. J.
",London bo Parizu dal 50 milijonov funtov za krepitev varnosti v Calaisu,"Britanska premierka Theresa May je francoskemu predsedniku Emmanuelu Macronu ponudila 44,5 milijona funtov (50,5 milijona evrov) za okrepitev varnosti na severu Francije.
Sredstva bodo porabili za ograje, nadzorne kamere in infrardečo tehnologijo v Calaisu in drugih obmejnih točkah. Mayeva in Macron sta na vojaški akademiji v Sandhurstu južno od Londona podpisala nov dogovor o upravljanju priseljenskega toka med državama, ki poteka prek Rokavskega preliva. V okviru dogovora bo Velika Britanija sprejela večje število prebežnikov, ki so obtičali v Calaisu in drugih obmejnih točkah, to pa bo veljalo predvsem za mladoletnike brez spremstva.
""Podpis novega dogovora bo okrepil upravljanje naše skupne meje,"" sta dejala voditelja.
Britanci nadzor izvajajo že na francoski straniMayeva je sicer ob prvem uradnem Macronovem obisku na Otoku dejala, da sta oba voditelja še naprej zavezana k sporazumu iz Le Touqueta iz leta 2003, ki določa mejni nadzor v Calaisu, od koder priseljenci odhajajo na Otok. Poudarila je, da je pomembno sodelovanje na gospodarskem, obrambnem in varnostnem področju. V Sandhurstu so se prvič sešle tudi britanske in francoske obveščevalne agencije, sodelujejo pa tudi britanski in francoski ministri.
Novi sporazum bo dopolnjeval sporazum iz Le Touqueta. V skladu z dogovorom Velika Britanija mejni nadzor izvaja že na francoski strani Rokavskega preliva. Kdor ne dobi dovoljenja za vstop na Otok, mora tako ostati v Franciji.
Kot so pred podpisom pojasnili v Elizejski palači, nov dogovor vključuje tudi posebna določila, v skladu s katerimi bodo prošnje za azil in druge zahteve obravnavane v nekaj dneh. Poleg tega sporazum predvideva ""okrepitev sodelovanja francoske in britanske policije pri upravljanju meje"".
Dodatna sredstva naj bi Velika Britanija namenila tudi za gospodarski razvoj območja Calaisa. Macron je že med torkovim obiskom v Calaisu pozval Veliko Britanijo, naj prispeva več denarja za urejanje razmer v tem francoskem obmorskem mestu."
http://www.rtvslo.si/svet/madzarska-nad-organizacije-ki-pomagajo-prebeznikom/443423,prebežnik,307,"
					18. januar 2018 ob 11:53
					Budimpešta - MMC RTV SLO, Televizija Slovenija","
K. S.
","Madžarska nad organizacije, ki pomagajo prebežnikom","Na Madžarskem spet pripravljajo ukrepe proti nezakonitim prebežnikom. Po osnutku novega zakona naj bi vlada obdavčila vse organizacije, ki iz tujine prejemajo sredstva za pomoč tem ljudem.
V bližini meje bi pridržali vsakogar, ki bi migrantom pomagal. Madžarska vlada namreč meni, da nezakonite migracije varnostno slabijo vso Evropo.
""Nezakonite migracije so varnostna grožnja vsej Evropi in lahko desetletja bistveno vplivajo na njeno prihodnost,"" je sporočilo madžarske vlade, ki je predstavila nekaj poudarkov zakonodajnega predloga, s katerim želi otežiti delo vseh, ki pomagajo prebežnikom.
Predlog zakona vsebuje obdavčitev vseh organizacij, ki iz tujine pridobivajo sredstva za pomoč nezakonitim prebežnikom. Te organizacije bi se morale registrirati, njihova dejavnost pa bi bila obdavčena po 25-odstotni stopnji.
""Varuhi evropske meje""Vlada Viktorja Orbana, ki se je v sporočilu za javnost označila za varuhinjo zunanje evropske meje, pripravlja še ukrep, s katerim bi lahko v osemkilometrskem pasu od meje pridržali vsakogar, ki kakor koli pomaga prebežnikom. V nekaterih primerih se ta ukrep lahko razširi na celotno madžarsko ozemlje.
Čeprav vlada v predstavitvi ni izrecno omenjala Georgea Sorosa, je jasno, da skuša s temi ukrepi zajeziti vpliv ameriškega milijarderja, ki s financiranjem projektov odprte družbe velja za velik trn v peti madžarskih konservativnih političnih struj.
Prebežnike tihotapili z letalomMedtem pa na Madžarskem odmeva tudi primer tihotapljenja prebežnikov v starem ukrajinskem propelerskem letalu iz 40. let prejšnjega stoletja. Madžarska policija je sprožila preiskavo, potem ko je v ponedeljek sredi noči na poljih nedaleč od Kallosemjena blizu ukrajinske meje pristalo v Kijevu registrirano lahko letalo AN-2.
Policist, ki takrat ni bil v službi, je slišal letalo, ko je preletelo njegovo hišo, in sprožil alarm. Oblasti na zasneženi njivi našle zapuščeno letalo, brez motorja ali posadke, s pomočjo policijskih psov in toplotnih kamer pa so kmalu prišli na sled osmim vietnamskim in trem afganistanskim prebežnikom. Vseh 11 so pridržali, osebe, ki stojijo za akcijo, pa še iščejo."
http://www.rtvslo.si/crna-kronika/med-prevozom-nezakonitih-prebeznikov-povzrocil-nesreco/443369,prebežnik,199,"
					17. januar 2018 ob 18:38
					Ljutomer - MMC RTV SLO, STA","
Al. Ma.
",Med prevozom nezakonitih prebežnikov povzročil nesrečo,"Policisti so v okolici Ljutomera zasledovali kombinirano vozilo, ki je nezakonito vstopilo v državo. Zaradi neprilagojene hitrosti je voznik zapeljal z vozišča.
Voznik kombiniranega vozila avstrijskih registrskih tablic ni upošteval znakov policistov, ki so ga ustavljali, ampak je hitro zapeljal proti Ljutomeru. Zunaj naselja Veščica je zaradi neprilagojene hitrosti zapeljal z vozišča in trčil v dva prometna znaka, nato pa v grmovje, kjer je obstal. Voznik je zatem stekel iz vozila in skočil v reko Ščavnico. Policisti so ga prijeli ob reki.
V vozilu je bilo poleg 29-letnega državljana Ukrajine, ki je vozil, še 19 tujcev, in sicer 17 državljanov Pakistana in dva državljana Nepala, ki niso izpolnjevali pogojev za vstop v Slovenijo. V prometni nesreči je bilo osem tujcev lažje poškodovanih.
Pred dogodkom so na Razkrižju prijeli tudi 38-letnega državljana Turčije v vozilu avstrijskih registrskih številk, ki je imel dovoljenje za prebivanje v Avstriji.
Tako državljanu Ukrajine kot Turčije so odvzeli prostost zaradi utemeljenih razlogov suma, da sta v sostorilstvu izvedla kaznivo dejanje prepovedanega prehajanja meje ali ozemlja države. Oba bodo privedli pred preiskovalnega sodnika Okrožnega sodišča v Murski Soboti.
Tujci so v policijskem postopku zaprosili za mednarodno zaščito in jih bodo prepeljali v Azilni dom v Ljubljano."
http://www.rtvslo.si/svet/merklova-in-kurz-optimisticno-v-sodelovanje-med-drzavama/443362,prebežnik,293,"
					17. januar 2018 ob 18:04,zadnji poseg: 17. januar 2018 ob 18:11
					Berlin - MMC RTV SLO, STA","
J. R.
",Merklova in Kurz optimistično v sodelovanje med državama,"Nemška kanclerka Angela Merkel in avstrijski kancler Sebastian Kurz sta na srečanju v Berlinu ugotovila, da imata podobno stališče do večine evropskih vprašanj, ne strinjata pa se glede solidarnosti držav članic pri priseljevanju v EU.
Novi avstrijski kancler je mesec dni po oblikovanju vlade prvič obiskal Berlin. Zavzel se je za okrepljeno sodelovanje med državama, ""saj nista le sosedi, temveč partnerici"". Merklova je po srečanju dejala, da bo novo avstrijsko vlado ocenila po njenih dejanjih, za zdaj pa vidi dobro osnovo za sodelovanje.
Kurz, ki je bil v preteklosti večkrat kritičen do migracijske politike Merklove, je poudaril, da bi državi morali skupaj sodelovati pri vzpostavljanju ""močnejših meja"", da bi zmanjšali vpliv nezakonitih migracij, poroča Politico. ""Prepričan sem, da je rešitev begunskega vprašanja v urejeni zaščiti zunanjih meja in okrepljeni pomoči na mestu,"" je dejal.
Glede varovanja zunanjih meja se je s kanclerjem strinjala tudi Merklova, a je kot ključno rešitev begunske problematike navedla razvojno pomoč državam, od koder prihajajo prebežniki, in sklepanje dogovorov z njimi.
Kurz: Avstrija kot most med EU-jem in višegrajsko četvericoSe pa kanclerja ne strinjata glede solidarnosti članic EU-ja pri priseljevanju v Evropsko unijo. Merklova je poudarila pomen solidarnosti članic, Kurz pa je dejal, da je debata o kvotah preobširna in da se Avstriji ne more očitati, da ni solidarna. Pripomnil je, da je Avstrija tudi geografski most in posrednik med EU-jem in višegrajsko četverico, ki večinoma zavrača begunske kvote.
Merklova in Kurz sta spregovorila tudi o Zahodnem Balkanu in se strinjala, da morajo države te regije nadaljevati pot proti Evropski uniji. Kurz je pripomnil, da mora EU še naprej širiti svoj vpliv na Zahodnem Balkanu, saj se bodo drugače tam razširili drugi vplivi, po pisanju avstrijske tiskovne agencije APA naj bi imel v mislih Rusijo, Savdsko Arabijo in Turčijo."
http://www.rtvslo.si/svet/macron-francija-ne-bo-dovolila-nove-dzungle-v-calaisu/443307,prebežnik,407,"
					17. januar 2018 ob 08:24
					Calais - MMC RTV SLO, STA","
T. J.
",Macron: Francija ne bo dovolila nove Džungle v Calaisu,"Francoski predsednik Emmanuel Macron je ob obisku Calaisa dejal, da ne bodo dovolili, da se znova vzpostavi Džungla, hkrati pa je pozval Veliko Britanijo, naj prispeva več denarja za urejanje razmer.
V tem obmorskem mestu na severu Francije poteka nezakonito tihotapljenje prebežnikov v Veliko Britanijo. Begunsko taborišče v Calaisu, imenovano Džungla, so zaprli in izpraznili decembra 2016. V njem je bilo 8.000 prebežnikov, zdaj pa jih je tam po podatkih francoskih oblasti še med 350 in 500, večinoma iz Etiopije, Eritreje in Afganistana. Pred izpraznitvijo je bila Džungla francoski simbol evropske prebežniške krize.
Ob prvem uradnem obisku Calaisa se je Macron srečal s prebežniki in tistimi, ki skrbijo zanje. Hkrati se je sestal tudi z lokalnimi oblastmi in prebivalci, ki so pozvali Pariz k večjemu ukrepanju, da bi preprečili nastajanje novega velikega begunskega taborišča, piše BBC. Francija je ena glavnih destinacij prebežnikov v Evropi, saj je lani prejela rekordnih 100.000 prošenj za azil.
""V nobenem primeru ne bomo dovolili še ene Džungle,"" je dejal Macron in dodal, da ne bodo dopustili nezakonitih zasedb javnih prostorov. Naslednji mesec naj bi francoski predsednik predstavil novo migracijsko politiko, ki bo vključevala pospešitev postopkov prijave prosilcev za azil in hitrejšo odstranitev tistih, katerih prošnje ne bodo sprejete. Človekoljubne organizacije in številni drugi so obtožili vlado zaradi ostrih ukrepov proti priseljevanju.
Poziv Londonu, naj prispeva več denarjaMacron se bo v četrtek sestal z britansko premierko Thereso May. Pariz želi ustrezno spremeniti sporazum iz Le Touqueta, ki določa mejni nadzor v pristanišču. Velika Britanija v skladu s sporazumom mejni nadzor izvaja že na francoski strani Rokavskega preliva. Kdor ne dobi dovoljenja za vstop na Otok, mora tako ostati v Franciji.
V Calaisu je zatrdil, da bo z Mayevo govoril o mladoletnih prebežnikih brez spremstva, sodelovanju obeh policij in ""vzpostavitvi sklada za projekte, pomembne za regijo"". Veliko Britanijo je pozval tudi, naj prispeva več denarja za reševanje prebežniške krize v regiji. ""Četrtina britanske trgovine poteka prek Rokavskega preliva,"" je poudaril. Kot poročajo britanski mediji, je uradni London pripravljen prisluhniti francoskim argumentom.
Precej bolj kritičen je bil francoski predsednik do evropske azilne politike, ki jo je označil za ""pomanjkljivo in nedosledno"": ""Danes veljavna dublinska ureditev je polna nedoslednosti."" V skladu s to ureditvijo mora prošnjo za azil obravnavati prva država, v katero pride prosilec. ""Treba je organizirati evropsko politiko, ki bo bolj solidarna navzven in navznoter. Treba je torej nameniti več denarja za nadzor meja in več koherentnosti pri politiki zunaj naših meja,"" je dodal."
http://www.rtvslo.si/svet/v-nemcijo-lani-prispelo-skoraj-100-000-manj-prosilcev-za-azil-kot-leta-2016/443262,prebežnik,243,"
					16. januar 2018 ob 15:50
					Berlin - MMC RTV SLO, STA","
B. V.
",V Nemčijo lani prispelo skoraj 100.000 manj prosilcev za azil kot leta 2016,"Nemški zvezni urad za migracije in begunce (Bamf) je lani registriral 186.644 novih prosilcev za azil, kar je skoraj 100.000 manj kot leta 2016. Največ jih je prišlo iz Sirije.
Po začetku množičnega prihoda prebežnikov leta 2015, ko je nemška kanclerka Angela Merkel odprla meje za begunce, so v Nemčiji registrirali rekordno število prosilcev za azil. Leta 2015 so jih tako registrirali kar 890.000. V zadnjih letih je to število začelo upadati, deloma zaradi nove regulacije in seznama t. i. varnih držav izvora.
Lani je največ beguncev, tako kot že leto prej, prišlo iz Sirije, skoraj 50.000, sledili so Iračani, Afganistanci in Eritrejci.
""Bamf se ne spopada več s posledicami krize,"" je na novinarski konferenci dejal nemški notranji minister Thomas de Maiziere. Po njegovih besedah se lahko urad zdaj osredotoči na prihodnje naloge in izzive, med katerimi je po njegovem mnenju največji integracija.
Deportirali 26.000 ljudiDe Maiziere je še povedal, da so lani deportirali 26.000 ljudi, kar je 2.000 manj kot leta 2016. Kot razlog je navedel, da so večinoma že končali relativno nezahtevno deportacijo v države Balkana, ki jih ima Nemčija za varne države. Med 26.000 deportiranimi ljudmi jih je bilo 60 takih, ki naj bi predstavljali grožnjo družbi.
Urad za migracije je lani odločil o več kot 600.000 prošnjah za azil, odprtih pa je še skoraj 70.000 prošenj. Tudi to je uspeh za urad, saj so imeli decembra 2016 še več kot 400.000 odprtih prošenj za azil, piše nemški časopis Welt."
http://www.rtvslo.si/svet/na-dunaju-vec-deset-tisoc-ljudi-proti-fasisticni-vladi/442995,prebežnik,210,"
					13. januar 2018 ob 19:11,zadnji poseg: 13. januar 2018 ob 19:38
					Dunaj - MMC RTV SLO, STA","
B. V.
","Na Dunaju več deset tisoč ljudi proti ""fašistični"" vladi","Na ulicah Dunaja se je zbralo več deset tisoč ljudi, ki protestirajo proti novi avstrijski vladi, katere člani so tudi skrajni desničarji. Organizatorji protesta vladi očitajo rasistične in neofašistične težnje.
Protestni pohod po ulici Mariahilfer Strasse v središču mesta, ki se je končal okoli 18. ure na trgu Heldenplatz, je potekal mirno. Organizatorji govorijo celo o 70.000 udeležencih, po ocenah policije, ki jih povzema avstrijska tiskovna agencija APA, pa se je na ulicah zbralo kakšnih 20.000 ljudi.
""Natančno število udeležencev protestov je težko oceniti, saj je bilo na ulici Mariahilfer Strasse tudi veliko takih, ki so le opazovali ali šli po nakupih,"" je dejal tiskovni predstavnik policije Paul Eidenberger. Nadzor protesta je izvajalo okoli tisoč policistov.
""Naše države ne bodo zavzeli fašisti,"" je ob začetku zborovanja poudaril aktivist Platforme za človeško azilno politiko Michael Genner. Poleg omenjene platforme sta k protestom pozvali še združenji Ofenziva proti desnici in Platforma radikalna levica.
Vodja skrajno desnih svobodnjakov (FPÖ) in podkancler Heinz-Christian Strache je dopoldne na tradicionalnem srečanju stranke ob začetku leta poudaril, da bo vladajoča koalicija, v kateri je tudi Avstrijska ljudska stranka (ÖVP), ustavila nezakonito priseljevanje v Avstrijo.
Ob tem je bil kritičen do odgovornih, ki so bili na oblasti med množičnim prihodom prebežnikov leta 2015, češ da so popolnoma odpovedali."
http://www.rtvslo.si/svet/cdu-csu-in-spd-se-blizje-uradnim-koalicijskim-pogajanjem/442836,prebežnik,599,"
					12. januar 2018 ob 10:26,zadnji poseg: 12. januar 2018 ob 15:00
					Berlin - MMC RTV SLO, STA, Reuters","
B. V., J. R.
","CDU, CSU in SPD še bližje uradnim koalicijskim pogajanjem","Predsedniki konservativne unije (CDU/CSU) in nemških socialdemokratov (SPD) so se po več kot 24 urah uvodnih pogajanj v Berlinu strinjali, da bodo svojim članom strank predlagali začetek uradnih koalicijskih pogajanj.
O dogovoru Angele Merkel, Horsta Seehoferja in Martina Schulza poroča nemška tiskovna agencija DPA, ki navaja vire blizu pogajanj. Reuters poroča, da so se predsedniki strank strinjali z načrtom za uradna pogajanja.
O dogovoru vodij strank morajo odločiti še posamezne pogajalske skupine. Če se bodo strinjale tudi pogajalske skupine, je naslednji večji korak kongres socialdemokratov prihodnji teden. SPD se je namreč odločil, da bo končno odločitev o vstopu v uradna koalicijska pogajanja prepustil svojim članom.
Pogajalske skupine zdaj razpravljajo o osnutku načrta za uvodna pogajanja, ki je dolg 28 strani. Ko ga bodo sprejele, se bo ponovno zbrala še velika skupina okoli 40 pogajalcev.
Stranke so sklenile, da bodo omejile število novih prebežnikov v državi na od 180.000 do 220.000 letno. Med drugim so se konservativci in socialdemokrati v osnutku strinjali tudi, da bodo kot zgornjo mejo za število ljudi, ki bi se lahko pridružili svojim sorodnikom beguncem v Nemčiji, določili 1.000. V zameno bi Nemčija za enako število zmanjšala število beguncev, ki jih sprejme iz Grčije in Italije.
Reuters poroča, da naj bi se bolj osredotočili na vzroke za migracije kot na migrante. Podpirali naj bi skupno evropsko azilno politiko, ki naj bi pošteno razporedila ljudi s potrebo po mednarodni zaščiti po Evropi.
Osnutek predvideva tudi dodatne omejitve za izvoz orožja in poostritev smernic za ta izvoz. Nemčija naj ne bi več prodajala orožja državam, ki so vpletene v vojno v Jemnu. Šlo naj bi za ukrep zoper Savdsko Arabijo, ki je pomemben kupec nemške oborožitve.
Stranke za zmanjševanje družbenih razlikStranke za državljane načrtujejo tudi za 10 milijard evrov davčnih olajšav v naslednjih treh letih. To pomeni, da se bo postopoma ukinjal solidarnostni davek, ki ga je država uvedla po združitvi leta 1990 za podporo revnejšim vzhodnim zveznim državam.
Ob tem naj bi za izobraževanje, raziskave in digitalizacijo do leta 2021 namenili 5,95 milijarde evrov. Načrtujejo t. i. uravnotežen proračun brez novih dolgov. Stranke naj bi tudi zavračale protekcionizem, izolacionizem in nacionalizem, poudarjajo pa mednarodno sodelovanje.
Zavezali so se tudi tesnemu sodelovanju s Francijo za krepitev evrskega območja, poroča Reuters. Za to in za strukturne reforme ter ""za zmanjševanje družbenih razlik"" naj bi namenjali ""določena proračunska sredstva"". Stranke v prihodnjem mandatu glede na dokument sicer ne nameravajo višati davkov, kar je bila sicer ena od spornih točk uvodnih pogajanj. Stranke naj bi se strinjale tudi s povečanjem nemškega prispevka v proračun EU-ja. ""EU si želimo finančno okrepiti, zato da lahko bolje opravlja svoje naloge,"" piše v osnutku.
Do leta 2030 naj država pridobila 65 odstotkov energije iz obnovljivih virov.
EU pozdravlja rezultate pogovorovNemška prizadevanja za oblikovanje velike koalicije je predsednik Evropske komisije Jean-Claude Juncker v Bolgariji, kjer sodeluje na pogovorih z novo predsedujočo EU-ju, označil za pozitivne.
Del vsebine dogovora največjih nemških strank, ki se nanaša na prihodnost EU-ja, je po Junckerjevi oceni zelo pomemben, pozitiven, konstruktiven in daljnosežen, zato je z njim zelo zadovoljen.
Bolgarski premier Bojko Borisov je ob tem izrazil upanje, da bo čim prej dosežen končni dogovor glede nemške vlade, saj so pred EU-jem pomembne odločitve, Nemčija pa je steber Evrope.
Dogovor, ki tlakuje pot novi vladni koaliciji v Nemčiji med kanclerko Angelo Merkel in socialdemokrati, je ""dober za Nemčijo, dober za Francijo in predvsem dober za Evropo"", je sporočila francoska vlada.
Italijanski premier Paolo Gentiloni je prav tako pozdravil pozitiven razvoj v nemški politiki. ""Dogovor med Merklovo in Schulzem postavlja temelj za vladno koalicijo v Nemčiji. Dobra novica za Evropo,"" je tvitnil Gentiloni."
http://www.rtvslo.si/svet/avstrijski-notranji-minister-bi-skoncentriral-prosilce-za-azil/442809,prebežnik,429,"
					11. januar 2018 ob 20:36
					Dunaj - MMC RTV SLO, Reuters, STA","
J. R.
","Avstrijski notranji minister bi ""skoncentriral"" prosilce za azil","Avstrijski notranji minister iz vrst svobodnjakov (FPÖ) Herbert Kickl bi prosilce za azil v prihodnje ""skoncentriral"" v centrih z osnovno oskrbo. Njegov izraz je sprožil val ogorčenja, saj naj bi z njim namerno spominjal na nacistična koncentracijska taborišča.
Minister je po novinarski konferenci sicer zanikal namerno uporabo izraza ""skoncentrirati"". Dejal je, da ni potrebe po ""semantični diskusiji"", in dodal, da ni želel z uporabo izraza nikogar provocirati.
Na novinarski konferenci o letnem pregledu dela državnega urada za tujce in azil je Kickl dejal, da bi premik od majhnih decentraliziranih naselitev v večje centre za prosilce za azil oblastem omogočil hitrejšo obravnavo prošenj za azil.
Kickl je zatrdil, da FPÖ ne namerava prebežnikov zapreti v množične nastanitve, ampak v centre z osnovno oskrbo. ""To je samo izraz za primerno infrastrukturo, kjer nam bo uspelo tiste, ki vstopijo v proces obravnave azila, primerno skoncentrirano zadržati na enem mestu, kar nam mora biti v skupnem interesu, da se res hitro najde primerna rešitev,"" je dejal.
Poslanka Stephanie Krisper iz liberalne stranke Neos dvomi, da je uporaba izraza nenamerna, saj je Kickl ""znan po besednih igrah in rimah"", od njega pa je tudi zahtevala javno opravičilo. Iz opozicijske stranke Zelenih so posvarili, da bi se lahko ""jezik nacionalsocializma priplazil v naš način mišljenja in občutenja"".
Svobodnjaki so že prejšnji teden razburili s svojimi stališči do begunske politike, ko se je podpredsednik vlade in predsednik FPÖ-ja Heinz-Christian Strache zavzel, da bi na Dunaju begunce namestili v vojašnice ter uvedli prepoved izhoda prosilcem za azil. Kurzeva vlada je večkrat javno kritizirala trenutno namestitev prosilcev za azil, za katero trenutno v največji meri skrbijo humanitarne skupine, kot je Rdeči križ.
Starost bi preverjal z rentgenomNotranji minister Kickl je le dan pred izjavo o ""koncentriranju"" obljubil izredno stroge vladne ukrepe glede azilne politike. Predlagal je tudi, da bi vlada morala imeti dostop do mobilnih podatkov prebežnikov, s katerimi bi ugotavljali potek begunskih poti, prav tako se je zavzel za obvezno rentgensko slikanje prosilcev za azil, s čimer bi določili njihovo starost, poroča Politico.
Preživeli holokavst svarijo pred skrajno desnicoMedtem je skupina tistih, ki so preživeli holokavst v taborišču Mauthausen, na avstrijskega predsednika Alexandra Van der Bellna naslovila odprto pismo, v katerem so izrazili zaskrbljenost nad novo vlado ter skrajno desno stranko svobodnjakov, ki so jo ustanovili nekdanji nacisti.
Predsednik je v odgovoru zagotovil, da se bo boril proti nacionalizmu, ksenofobiji, desničarskemu ekstremizmu in protijudovstvu. ""V pogovorih s kabinetom sem poudaril, da moramo biti pozorni na rabo jezika. Ni pomembno, kako obravnavamo besede in formulacije. Te sestavljajo našo zavest in pozneje našo resničnost,"" je zapisal Van der Bellen."
http://www.rtvslo.si/svet/obvezen-obisk-prizorisc-holokavsta-za-begunce-in-prebeznike/442700,prebežnik,293,"
					10. januar 2018 ob 19:43
					Berlin - MMC RTV SLO, Reuters","
G. V.
",Obvezen obisk prizorišč holokavsta za begunce in prebežnike?,"Nemški judovski svet podpira predlog, po katerem bi morali v okviru boja proti antisemitizmu novi priseljenci v Nemčiji obvezno obiskati katerega od nekdanjih koncentracijskih taborišč.
Josef Schuster, ki vodi Osrednji judovski svet, je podprl predlog poslanke palestinskega rodu v berlinskem senatu Sawsan Chebli, ki je v nedeljo za vse pribežnike in begunce predlagala obiske nekdanjih prizorišč množičnih usmrtitev pod nacističnim režimom.
""Za vsakega, ki živi v tej državi, bi bil smiseln obvezen obisk spominskega parka v nekdanjem koncentracijskem taborišču vsaj enkrat v življenju,"" je za Bild am Sonntag dejala Cheblijeva. Po njenem predlogu bi morali take obiske, ki so že zdaj obvezni za šolarje, razširiti tudi na nove pribežnike in begunce kot del njihove integracije.
Schuster je prepričan, da bi v ljudeh, ki so bili prisiljeni pobegniti iz svojih domovin in so pribežali v Nemčijo, taki obiski pomagali razviti sočutje.
Trenutno je pri integracijskih tečajih v Nemčiji poudarek na učenju nemškega jezika in spoznavanju nemške zgodovine, kulture in zakonov.
V zadnjih dveh letih je Nemčija sprejela več kot milijon prebežnikov in beguncev, ki so pred vojnami ali pomanjkanjem pribežali iz držav Bližnjega vzhoda in Afrike.
Naraščanje primerov antisemitizmaAntisemitizem je občutljiva tema v državi tudi več kot 70 let po koncu nacističnega režima, med katerim je bilo ubitih šest milijonov Judov.
Po koncu druge svetovne vojne se je Nemčija znebila slabega slovesa in se uveljavila kot ena najbolj strpnih držav do Judov. Danes judovska skupnost tam šteje okoli 200.000 ljudi.
Policijska statistika pa pa kaže na porast antisemitizma, saj je bilo v prvih osmih mesecih lanskega leta prijavljenih za štiri odstotke več primerov kot v istem obdobju leta 2016.
Vlada v Berlinu je kot sramotno označila zažig izraelske zastave prejšnji mesec med protesti proti ameriškemu predsedniku Donaldu Trumpu zaradi priznanja Jeruzalema za izraelsko prestolnico."
http://www.rtvslo.si/zabava/zanimivosti/cirkus-se-vedno-zelo-priljubljena-umetnost-naklonjen-tudi-papez/442691,prebežnik,382,"
					10. januar 2018 ob 18:22
					Budimpešta - MMC RTV SLO, Reuters","
P. B.
",Cirkus še vedno zelo priljubljena umetnost; naklonjen tudi papež,"Kot pravi sin Charlieja Chaplina Eugene, festival cirkusov v Budimpešti dokazuje, da je občinstvo še vedno očarano nad čustvi, ki jih prinesejo nastopi v živo. Pri srcu pa so tudi papežu Frančišku, saj ravno te dni za skupino ljudi organizira brezplačen ogled predstave.
Na Madžarskem te dni poteka že 12. festival cirkusov, kjer sodelujejo umetniki z vsega sveta, občinstvo pa lahko opazuje vse od žongliranja pa do iluzionistov in akrobatov v zraku. Letošnji festival je posvečen 250. obletnici cirkusa, kot ga poznamo danes oziroma modernega cirkusa, katerega začetnik je bil leta 1768 Philip Astley v Londonu.
Edinstvena izkušnja za občinstvo""Cirkus ima velik pomen kot predstava. Všeč je bil tudi mojemu očetu in zdi se mi, da kot nastopajoči moraš imeti določena čustva ... Če se to tvoje čustvo izrazi tudi navzven, občinstvo to čuti,"" je Eugene Chaplin še pojasnil za Reuters. Njegov oče Charlie Chaplin je bil eden največjih hollywoodskih zvezdnikov nemega filma, Eugene pa je eden izmed njegovih enajstih otrok. V eni izmed otvoritvenih točk je mlad madžarski umetnik Kevin Richter občinstvu pokazal točko na konjih, v kateri je v cirkuški šotor pripeljal več kot 20 konjev. ""Občinstvu je všeč, da ne gledajo filma oziroma nekega prirejenega posnetka ali digitalnega filma. Tukaj akrobati dejansko tvegajo svoja življenja, kar ponuja edinstveno izkušnjo,"" je pojasnil njegov oče Florian, ki je leta 2008 v Monte Carlu tudi sam osvojil nagrado za točko na konju. Sicer pa se v zadnjem času pojavlja tudi vedno več nasprotnikov te umetnosti - leta 2016 so denimo v Padovi oblasti cirkusu izdale 8-mesečno prepoved, saj so številne organizacije za zaščito živali poudarile, da z živalmi niso lepo ravnali. Menedžer cirkusa Salvatore Mendola je to že takrat zanikal, zdaj pa je pojasnil, da s svojimi živalmi ravnajo zelo korektno. ""Pred vsakim nastopom moramo pridobiti dovoljenje mesta, prej kot je to izdano, pa vsako žival pregleda veterinar.""
Papež podaril obisk cirkusaPapež Frančišek pa je v svoji zadnji prijazni gesti Rimljanom, ki so manj premožni, brezdomci, zaporniki ali prebežniki, podaril dan v cirkusu. Skupno naj bi pri dogodku, ki bo potekal v četrtek, sodelovalo približno 2.100 ljudi. Če spomnimo, so v preteklosti na papeževo pobudo v bližini Vatikana postavili prhe za brezdomce, ponudil jim je zaseben ogled Sikstinske kapele, novembra lani pa jih je približno 7.000 sprejel na gurmanski obrok v Vatikanu."
http://www.rtvslo.si/slovenija/proti-ustavni-obtozbi-mira-cerarja-52-poslancev-za-18/442517,prebežnik,1125,"
					9. januar 2018 ob 07:37,zadnji poseg: 9. januar 2018 ob 20:42
					Ljubljana - MMC RTV SLO, STA, Radio Slovenija","
G. K.
","Proti ustavni obtožbi Mira Cerarja 52 poslancev, za 18","Poslanci so na predlog poslanske skupine SDS-a zaradi očitkov zlorabe položaja razpravljali o ustavni obtožbi premierja Mira Cerarja. To je na koncu podprlo 18 izmed 74 navzočih poslancev, proti jih je glasovalo 52.
Premier Miro Cerar je odgovor na ustavno obtožbo začel z besedami, da bo govoril tako kot predsednik vlade kot tudi ustavni pravnik, kot nekdo, ki je soustvarjal slovensko ustavo. ""S pravnimi argumenti želim zavrniti predmet ustavne obtožbe kot neutemeljen, spregovoriti pa želim tudi o nedopustnih zlorabah sistema in vložitev te obtožbe je nedvomno ena od njih, s katerimi poskušajo razvrednotiti demokratične institucije,"" je začel govor premier.
""Naša vlada begunske krize med letoma 2015 in 2016 ni ustvarila in si jo še manj želela, morala pa se je z njo soočiti, takrat smo tehtali dve vrednoti, in sicer dobrobit državljanov pa tudi prebežnikov, upam si reči, da smo po najboljših močeh poskrbeli za obe,"" je na očitke odvrnil Cerar.
""Ali so državni organi dolžni ravnati človečno, ko pravo in razmere to dopuščajo? Ali smejo, ko imajo na voljo dve poti, ki sta obe enako pravni, a je ena bolj človečna kot druga, izbrati tisto, ki v večji meri odraža človečnost, humanost? Ali lahko danes, ko nam varnostne razmere to omogočajo, posamezniku, ki se uspešno in nadpovprečno trudi vključiti v našo družbo, to v skladu s pravnim redom tudi omogočimo?"" je v svoj zagovor dejal premier, da je njegova drža do tega problema jasna, in hkrati priznal, da je ne more vedno udejanjiti, a se ji vseeno ne bo odrekel.
Cerar: To je kriminalizacija političnih odločitevDrugi vidik ustavne obtožbe po premierjevih besedah predstavlja ""kriminalizacijo političnih odločitev"". ""Ustavna obtožba, na katero odgovarjam danes, je ne le zgovorna ilustracija, ampak kar vrhunec tega zaskrbljujočega trenda,"" je opozoril Cerar.
""Bistveno je, da delovanje vlade ni pravno normirano do te točke, ko bi bila vedno možna le ena odločitev. Modrost pravne ureditve moderne pravne države se kaže v tem, da se pravo na določenih mestih umakne oziroma pusti prostor za vrednostno presojo. Brez vrednostne presoje ni resne politike, ni ne državniških odločitev ne odločne države,"" je premier opozoril na dejstvo, da ima vlada vedno več možnosti na voljo. Razprava o takšni vrednostni odločitvi je ne samo pravno dopustna, temveč pravno zapovedana, je še dodal.
""Svojega predloga, da se preučijo in uporabijo ustrezne pravne možnosti, da se gospodu Šamiju omogoči, da ostane v Sloveniji, ne bom branil z argumentom, da ga vlada pač ni sprejela. Dejstvo, da o njem nismo sprejeli odločitve, veliko pove o naših notranjih razmerjih in o času, v katerem smo. Nikakor pa ne govori o napačnosti mojega prizadevanja,"" je sklenil v svoj zagovor.
Grims: Cerar v ""želji ugajati"" zlorabil položaj""Vlada Mira Cerarja je čez Slovenijo spustila pol milijona migrantov, rezultat tega pa je, da je danes na avstrijski meji znova kontrola,"" je v uvodu obrazložitve ustavne obtožbe dejal poslanec Branko Grims. Sirski prebežnik Ahmad Šami je bil ustavljen na avstrijski meji in tam zavrnjen, nato pa je zaprosil za azil v Sloveniji, kjer je izrabil prav vsa pravna sredstva, vključno z ustavnim sodiščem Republike Slovenije, je nadaljeval.
""Sledila je pravna odločba notranjega ministrstva, da ga je treba premestiti na Hrvaško, ki je prav tako evropska država, svobodna, demokratična in varna. Potem pa se je v Sloveniji zgodilo tisto, česar človek skorajda ne more verjeti, če ni navajen slovenskih razmer. Stekla je akcija poslancev, tako vlade in opozicije, ki so Šamija pripeljali v parlament, in še isti dan je reagiral tudi predsednik vlade,"" je navedel Grims.
V skladu z veljavnimi predpisi je imel premier zgolj eno možnost, in sicer zahtevati, da se brezpogojno spoštuje pravnomočna in izvršljiva odločba. Za Šamija je namreč postopek premestitve po odločitvi pristojnega ministrstva že stekel in bil potem zaradi reakcije premierja Cerarja ustavljen, je pojasnil Grims.
Kaj to pomeni? ""Slovenija je po ustavi demokratična država, v kateri ima oblast ljudstvo, ki jo izvršuje po načelu delitve oblasti na zakonodajno, izvršno in sodno. Ena veja oblasti nima pravice blokirati pravnomočne odločitve druge, še najmanj pa ima v odločbo pristojnega organa, ki so jo potrdile vse sodne instance v Sloveniji, pravico posegati predsednik vlade,"" je opozoril Grims in dodal, da če premier to stori, to pravno pomeni, da je prekoračil svoja pooblastila. Predsednik vade je tako v ""želji ugajati"" zlorabil položaj, je dodal.
""Predsednik vlade mora vedno in povsod dosledno izvrševati zakone, ne pa nasedati na politične igrice,"" je sklenil Grims in nadaljeval, da se bo na glasovanju pokazalo, ali je Slovenija res pravna država.
Očitki SDS-aPoslanci SDS-a so predsedniku vlade Miru Cerarju v predlogu ustavne obtožbe očitali zlorabo položaja v primeru sirskega begunca Ahmada Šamija. S tem ko se je Cerar zavzel, da se zadrži Šamijeva deportacija, je namreč po njihovem mnenju odpravil oziroma zadržal zakonito odločbo ministrstva za notranje zadeve.
Ker predsednik vlade takšnih pooblastil nima, je po mnenju SDS-a zlorabil uradni položaj, prestopil meje zakonito določenih pooblastil ter Šamiju pridobil nepremoženjsko korist.
V SDS-u so prepričani tudi, da ima Cerarjevo ravnanje v tem primeru tudi vse znake kaznivega dejanja zlorabe položaja, zato niso izključili možnosti vložitve kazenske ovadbe.
Cerar: Gre za ""politikantski manever""Cerar je očitke že zavrnil ter predlog ocenil kot nov ""politikantski manever"" SDS-a in predsednika te stranke Janeza Janše, s katerim želi dodatno ovirati delo vlade. Zatrdil je, da tako v primeru Šami kot v drugih primerih ni kršil ustave ali zakona.
Peti predlog obtožbe v zgodovini SlovenijeTo je že peta ustavna obtožba v samostojni Sloveniji. Janez Drnovšek je kot predsednik vlade doživel tri, Danilo Türk v funkciji predsednika republike eno. Nobena pa še nikoli ni prišla pred ustavno sodišče. Ko gre za predsednika vlade, je to povsem razumljivo, je za Radio Slovenija dejal ustavni pravnik Igor Kaučič. Tudi ustave drugih držav poznajo ustavno obtožbo, a se ta redko uporablja, če že proti predsedniku republike, ne pa proti predsedniku vlade, je poročal Radio Slovenija.
V ustavni obtožbi mora biti konkretno navedena kršitev ustave ali zakona, ne zgolj neprimerno ravnanje. Gre namreč za ugotavljanje pravne odgovornosti po pravilih kazenskega postopka. V primeru ministrov in predsednika vlade je na razpolago vrsta drugih instrumentov. Od interpelacije do konstruktivne nezaupnice, je še pojasnil Kaučič.
Kaučič: Obtožba v funkciji predvolilnega bojaPogosto gre po besedah Igorja Kaučiča pri ustavni obtožbi za politične, ne pa ustavnopravne namene oziroma razloge. Ustavna obtožba je torej v funkciji skorajšnjih volitev, namenjena predvsem nagovarjanju volivcev. Njeni predlagatelji bodo predsedniku vlade in vladi skoraj zagotovo očitali tudi zadeve, ki z ustavno obtožbo niso neposredno povezane.
Ustavna obtožba je institut, s katerim lahko DZ predsednika republike, predsednika vlade ali ministre pred ustavnim sodiščem obtoži kršitve ustave in zakonov, storjene pri opravljanju njihovih funkcij. Če je predlog v DZ-ju izglasovan, ustavno sodišče ugotavlja odgovornost funkcionarja. Če ugotovi, da obtožba ni utemeljena, ga oprosti, če pa ugotovi kršitev ustave ali hujšo kršitev zakona, pa lahko z dvotretjinsko večino odloči, da mu preneha funkcija."
http://www.rtvslo.si/svet/angela-merkel-se-v-pogovore-s-spd-jem-podaja-optimisticno/442362,prebežnik,479,"
					7. januar 2018 ob 09:23,zadnji poseg: 7. januar 2018 ob 12:55
					Berlin - MMC RTV SLO, STA","
B. V.
","Angela Merkel se v pogovore s SPD-jem ""podaja optimistično""","Konservativna unija CDU-ja in CSU-ja ter socialdemokratski SPD vendarle začenjata uvodne pogovore o možnosti oblikovanja nove velike koalicije. Od njihovega uspeha je odvisno, ali bodo potekala tudi ""prava"" koalicijska pogajanja.
""V te pogovore se podajam z optimizmom. V prihodnjih dneh bomo imeli polne roke dela, vendar smo pripravljeni doseči dobre rezultate,"" je novinarjem, potem ko je prvič po tednu dni vstopila v prostore socialdemokratov, kjer potekajo uvodni pogovori, povedala kanclerka in vodja CDU-ja Angela Merkel. Ocenila je, da bodo uvodni pogovori potekali hitro in intenzivno.
Vodja SPD-ja Martin Schulz je medtem izpostavil potrebo po modernizaciji in reformi države, predvsem na področju šolstva, naložb v nepremičnine, infrastrukture in drugih področij, poroča nemška tiskovna agencija DPA. Vodja CSU-ja Horst Seehofer pa je pred začetkom pogajanj novinarjem dejal, da njegova stranka v pogajanja v želji po dogovoru vstopa brez pogojevanja.
Uvodni pogovori bodo trajali teden dni. V tem času je sicer Nemčija navadno že imela novo vlado. Volitve so bile namreč septembra. Pravzaprav je dosedanji rekord v sestavljanju povolilne vlade, ki je znašal 86 dni, padel že pred dobrima dvema tednoma. Da se bodo zadeve tokrat zavlekle, je sicer nakazal že sam izid volitev, nato pa se je to potrdilo novembra, ko so propadla pogajanja o oblikovanju koalicije med CDU/CSU-jem, Zelenimi in Svobodnimi demokrati (FDP). Pod velikim pritiskom so se nato v SPD-ju, kjer so sprva odločno zanikali vstop v novo vlado, stežka odločili, da pristanejo na možnost ponovne črno-rdeče koalicije pod vodstvom Angele Merkel.
V sredo so tako vodstva CDU-ja, CSU-ja in SPD-ja uskladila časovnico in tehnične podrobnosti uvodnih pogovorov, tako da naj bi se zdaj lahko nemudoma začeli konkretni, vsebinski pogovori. Končali naj bi se prihodnji konec tedna in če se bodo vse stranke s tem strinjale - pod vprašajem je predvsem odločitev članov SPD-ja na izrednem kongresu 21. januarja -, naj bi se ""pravi"" koalicijski pogovori začeli 22. januarja. V februarju naj bi nato dorekli koalicijsko pogodbo, nova vlada naj bi sledila marca, po napovedih najkasneje do velike noči 1. aprila, torej pol leta po volitvah.
CSU vabi Orbana, Schulz opozarja na ""nevarno logiko""Za slabo voljo v SPD-ju pred začetkom uvodnih pogovorov je tik pred zdajci poskrbela petkova zimska klavzura bavarskega CSU-ja, na katero so povabili madžarskega premierja Viktorja Orbana. Kot je opozoril Schulz, Orban še posebej pri begunski politiki, pa tudi ko gre za svobodo medijev in mišljenja, sledi ""nevarni logiki"".
Tudi sicer bodo velika razhajanja med CSU-jem in SPD-jem verjetno največja ovira pri iskanju kompromisa. Socialdemokrati med drugim odločno zavračajo določanje zgornje meje za sprejem beguncev, omejevanje pravice do združitve družin in standardizirane teste za ugotavljanje starosti prebežnikov, medtem ko CSU od teh zahtev, vsaj sodeč po petkovi klavzuri, ne odstopa. Velike razlike so tudi pri zdravstvu in sociali, davkih in evropski politiki, saj v CSU-ju nimajo posluha za Schulzeve ideje o združenih državah Evrope. Kljub temu v vseh treh strankah zatrjujejo, da gredo v pogajanja optimistični."
http://www.rtvslo.si/svet/v-sredozemlju-prva-hujsa-nesreca-colna-s-prebezniki-letos/442347,prebežnik,217,"
					6. januar 2018 ob 19:54
					Rim - MMC RTV SLO, STA","
K. S.
",V Sredozemlju prva hujša nesreča čolna s prebežniki letos,"Ob obali Libije je potonil čoln, na katerem je bilo morda kar 150 prebežnikov. Umrlo naj bi najmanj 25 ljudi, točna številka še ni znana.
Prenapolnjen gumijast čoln je potonil severno od Tripolisa.
Na prizorišču tragedije je italijanska mornarica, ki je sporočila, da so do zdaj našli osem trupel, 85 ljudi pa jim je uspelo rešiti. Španska humanitarna organizacija Proactiva Open Arms je medtem na Twitterju zapisala, da na desetine pogrešanih nikoli ne bodo našli in ""bodo umrli brez pogreba"".
Šlo naj bi za prvo tovrstno nesrečo letos, čeprav humanitarne organizacije opozarjajo, da je čolnov, polnih obupanih ljudi, ki skušajo čez morje doseči Evropo, ogromno in da lahko številni tudi potonejo, ne da bi za to sploh vedeli.
Lani umrlo najmanj 3.116 ljudiTokrat se je alarm sprožil, ko je v mednarodnih vodah, okoli 40 milj od obale Libije, na pol potopljen čoln opazilo eno izmed nadzornih letal, ki sodelujejo v operaciji EU-ja Sophia.
Lani je pri prečkanju Sredozemskega morja med Severno Afriko in Evropo po podatkih Zdravnikov brez meja umrlo najmanj 3.116 ljudi. Vseh ljudi, ki so se podali na to nevarno pot, je bilo okoli 119.000, kar je za tretjino manj kot v letu predtem.
V prvih šestih dneh letošnjega leta so na varno v Italijo prepeljali več kot 400 prebežnikov, lani v enakem obdobju 729."
http://www.rtvslo.si/svet/papez-za-svete-tri-kralje-spomnil-na-pomoci-potrebne/442331,prebežnik,217,"
					6. januar 2018 ob 17:24
					Vatikan - MMC RTV SLO, STA","
K. S.
",Papež za svete tri kralje spomnil na pomoči potrebne,"Papež Frančišek je ob prazniku svetih treh kraljev vernike pozval, naj svoj čas namenijo opravljanju dobrih del tudi takrat, ko jih za pomoč nihče ne prosi.
""Bog želi, da opravljamo dobra dela tudi takrat, ko nas nihče ne prosi za pomoč,"" je opomnil med mašo v baziliki svetega Petra, ki so se je udeležili tudi kardinali, škofi in druga duhovščina. ""Jezusa lahko najdejo tisti, ki ga iščejo. Ampak da ga dosežemo, ne smemo posedati križemrok, temveč moramo tvegati.""
Papež je med pridigo posvaril pred materialnimi dobrinami, kot so denar, slava in uspeh, ki po njegovih besedah vodijo v hiranje duha. Verniki se temu sicer lahko izognejo tako, da svoj čas namenijo tistim, ki ga resnično potrebujejo - revnim, prebežnikom, bolnim ali zapornikom.
Poziv k skromnostiPapež je v znamenju praznika vernike pozval tudi k skromnosti. Katoliško čaščenje Gospodovega razglašenja, kot se tudi reče današnjemu prazniku, se namreč nanaša na dan, ko so sveti trije kralji Jezusu prinesli darila. Katoličani pa ta dan - podobno kot na božič - zaznamujejo s podarjanjem daril.
Papež je po maši z okna svojih prostorov nagovoril tudi množico na Petrovem trgu, z ""najprijaznejšimi pozdravi"" pa se je dotaknil tudi vzhodnih pravoslavnih cerkev, ki 7. januarja praznujejo božič. ""Naj bo to veličastno praznovanje vir nove duhovne moči in občestva med nami kristjani,"" je dejal."
http://www.rtvslo.si/svet/izrael-ukazal-izgon-afriskih-prebeznikov/441986,prebežnik,158,"
					2. januar 2018 ob 21:40
					Tel Aviv - MMC RTV SLO","
K. S.
",Izrael ukazal izgon afriških prebežnikov,"Izraelska vlada je izdala obvestilo na tisočim afriškim prebežnikom, naj zapustijo državo ali pa jim preti zaporna kazen.
Prebežnikom bodo dali do 3.000 evrov, če zapustijo državo v naslednjih 90 dneh, poroča BBC. Dali jim bodo možnost, da se vrnejo v svojo domovino ali pa v tranzitno državo. Če ne bodo zapustili Izraela, so oblasti zagrozile, da jih bodo z aprilom začeli zapirati.
Izraelska vlada pravi, da bo njihova vrnitev ""humana"" in ""prostovoljna"". Odlok sicer izvzema otroke, starejše ljudi ter žrtve suženjstva in trgovine z belim blagom.
Predstavnik izraelskega ministrstva za imigracijo je povedal, da je v državi trenutno 38.000 ""infiltratorjev"", od katerih jih je le 1.420 v centrih za pridržanje in zaporih. Izrael s terminom ""infiltrator"" označuje ljudi, ki v državo niso vstopili prek uradnih mejnih prehodov.
Veliko prebežnikov, ki večinoma prihajajo iz Eritreje in Sudana, v Izraelu išče azil, ker bežijo pred pregonom in vojnami doma, a jih izraelske oblasti kljub temu obravnavajo kot ekonomske migrante."
http://www.rtvslo.si/svet/poslanko-afd-ja-ovadili-zaradi-spodbujanja-sovrastva/441975,prebežnik,348,"
					2. januar 2018 ob 18:16
					Köln - MMC RTV SLO, STA","
K. S.
",Poslanko AfD-ja ovadili zaradi spodbujanja sovraštva,"Nemška policija je zaradi zapisa na družbenih omrežjih, pri katerem bi lahko šlo za spodbujanje sovraštva, ovadila poslanko skrajno desne Alternative za Nemčijo (AfD) Beatrix von Storch.
V Nemčiji je sicer 1. januarja začel veljati strožji zakon glede sovražnega govora na spletu. Facebook in Twitter sta njen zapis umaknila.
V zapisu, objavljenem na silvestrovo, je bila von Storchova kritična do kölnske policije, ki je na Twitterju objavila zapis v arabščini. ""Kaj, hudiča, se dogaja v tej državi? Zakaj policija objavlja uradna sporočila v arabščini? Hočejo s tem pomiriti barbarske, muslimanske in posiljevalske horde moških?"" je zapisala namestnica vodje poslanske skupine AfD.
Zapis se verjetno nanaša na množične spolne napade mladih prebežnikov na ženske v Kölnu med silvestrovanjem leta 2015.
Policija je pojasnila, da ob večjih dogodkih običajno sporočila objavijo v več jezikih. Tako so ga tudi letos poleg nemščine objavili še v angleščini, francoščini in arabščini.
Kot je sporočila kölnska policija, so poslanko ovadili, saj bi lahko s tem zapisom ""spodbujala sovraštvo"". Tožilstvo v Kölnu je medtem sporočilo, da so zaradi zapisa von Storchove prejeli še več sto prijav posameznikov.
Blokirali so ji račun na TwitterjuSporni zapis sta izbrisala tako Facebook kot Twitter, ki je 12 ur po objavi zapisa tudi blokiral poslankin račun. Družbeni omrežji sta ukrepali v okviru novega zakona o sovražnem govoru na spletu, ki je začel veljati 1. januarja. Zakon zahteva v 24 urah umik nezakonitih sporočil, ki spodbujajo sovraštvo. Če tega ne storijo, jih lahko doleti kazen v znesku 50 milijonov evrov.
Sopredsednik AfD-ja Alexander Gauland je glede nove zakonodaje dejal, da ogroža svobodo izražanja mnenj. ""Te stasijevske metode me spominjajo na DDR,"" je dejal Gauland, pri čemer je imel v mislih policijo komunističnega režima v nekdanji Vzhodni Nemčiji. Gauland, ki sam ni dejaven uporabnik družbenih omrežij, je podpornike pozval, naj objavljajo izbrisana sporočila von Storchove.
Von Storchova pa je dejala, da gre za ""konec pravne države v Nemčiji"".
AfD, ki je priljubljenost pridobil predvsem z nasprotovanjem prihodu prosilcev za azil, je na septembrskih volitvah osvojil več kot 90 sedežev v nemškem parlamentu. S tem je kanclerki Angeli Merkel močno otežil sestavljanje koalicije."
http://www.rtvslo.si/svet/nemski-zdravniki-so-se-uprli-obveznim-pregledom-za-dolocitev-starosti-prebeznikov/441957,prebežnik,531,"
					2. januar 2018 ob 13:17
					Berlin - MMC RTV SLO","
A. P. J.
",Nemški zdravniki so se uprli obveznim pregledom za določitev starosti prebežnikov,"Nemški zdravniki so kot neetičen in nezanesljiv označili predlog nekaterih politikov, da bi morali vsi mladi prebežniki ob prihodu v državo obvezno opraviti zdravniški pregled, s katerim bi preverili njihovo starost.
Nemška zdravniška zbornica je v izjavi za javnost zapisala, da bi bila uvedba obveznih pregledov za določitev starosti prebežnikov ""vdor v telesno nedotakljivost posameznika"". ""Zbornica ima velike zadržke do tega ukrepa. Če bi morali takšne teste opraviti vsi prebežniki, bi šlo za poseg v zaščito ljudi,"" je dejal predsednik zbornice Frank Ulrich Montgomery in poleg tega opozoril, da tovrstni testi niti niso povsem natančni.
Takšni pregledi so v Nemčiji za zdaj prostovoljni. Zanje lahko zaprosijo sami prebežniki, ki želijo dokazati svojo starost, predlagajo pa ga lahko tudi državne institucije. Rentgenski pregled za določitev starosti je obvezen le v primeru kriminalnih dejanj. Gre za postopek, imenovan rentgenska artroskopija, s katerim zdravniki določijo starost človeka na podlagi njegovega telesnega videza, zob, kosti v dlaneh ali ključnici, piše Deutsche Welle.
Mnogi mladi prebežniki, ki v Nemčiji iščejo zatočišče, pridejo v državo brez staršev, ali jim bo država ponudila streho nad glavo in denarno pomoč, pa je velikokrat odvisno prav od tega, ali so še mladoletni ali so že presegli starost 18 let. Mladi prebežniki, ki še niso dopolnili 18 let, so tako premeščeni v ustanove za mladoletne brez spremstva, dodelijo jim skrbnika, poleg tega dobijo finančno in drugačno podporo, lahko obiskujejo šolo, sčasoma pa lahko dobijo tudi pravico, da se jim v Nemčiji pridružijo tudi starši. Nasprotno mnoge polnoletne v primeru, da jim ne odobrijo prošnje za azil, čaka izgon.
Lani je število prebežnikov, ki so prišli v Nemčijo, sicer močno padlo - prišlo jih je 111.000, leta 2016 pa skoraj 750.000, povečalo pa se je prav število otrok in mladostnikov brez staršev.
Razvpiti primer iz KandlaPozivi k obveznemu pregledu za določitev starosti so se okrepili po nedavnem napadu z nožem na 15-letno dekle v mestu Kandel, za katerega je obtožen 15-letni prebežnik iz Afganistana, ki je bil dekletov prijatelj. Domnevno jo je zabodel, ker je prekinila njuno zvezo. Dekle je umrlo, dva dni po dogodku pa je njen oče dejal: ""Nikakor ne verjamem, da je napadalec star komaj 15 let. Upam, da bodo v sodnem postopku ugotovili njegovo pravo starost.""
Na sodišču v Freiburgu sicer že poteka podoben primer - sojenje iranskemu prosilcu za azil, ki naj bi oktobra lani posilil in nato umoril 19-letno študentko. Ob aretaciji je trdil, da je star 16 let, njegov oče pa je sodišču dejal, da ima 33 let.
""Pretvarjajo se, da so najstniki""Že pred tem je bavarski notranji minister Joachim Herrmann iz Krščansko socialne unije (CSU), sestrske stranke Krščansko demokratske unije (CDU) dolgoletne kanclerke Angele Merkel, zahteval ""ostra pravila glede starostnih pregledov za vse prebežnike, za katere ni že takoj jasno, da so otroci"". ""Mnogo prebežnikov se namreč pretvarja, da so najstniki,"" je dodal. Z njim se je strinjal tudi podpredsednik CDU-ja Thomas Strobl, ki se je zavzel za to, da zdravniki ugotovijo starost vseh prosilcev za azil.
Skrajno desna stranka Alternativa za Nemčijo (AfD) takšne zdravniške preglede zahteva že nekaj časa. Pri tem kot vzor navajajo avstrijski model, kjer je bila obvezna določitev starosti z zdravniškim pregledom uvedena pred osmimi leti, dodaja Deutsche Welle."
http://www.rtvslo.si/slovenija/upravno-sodisce-primer-sami-vrnilo-ministrstvu/441649,prebežnik,547,"
					28. december 2017 ob 13:53
					Ljubljana - MMC RTV SLO, STA","
Al. Ma.
",Upravno sodišče primer Šami vrnilo ministrstvu,"Upravno sodišče je ugodilo sirskemu prebežniku Ahmadu Šamiju in njegov primer vrnilo ministrstvu za notranje zadeve v ponovno odločanje.
Sodišče je po poročanju časnika Dnevnik ugotovilo, da prošnja Ahmada Šamija za azil sploh ni bila zavržena, saj ministrstvo ni izdalo takšnega sklepa. Z odredbo sodišča Šami do pravnomočnega zaključka postopkov ostaja v Sloveniji.
Ministrstvo ni zapisalo dobesednoMinistrstvo za notranje zadeve je po pisanju časnika sklenilo, da ""Slovenija ne bo obravnavala prošnje za mednarodno zaščito (...), saj bo imenovani predan Republiki Hrvaški, ki je odgovorna za obravnavanje njegove prošnje za azil"".
Iz izreka citiranega sklepa ne izhaja, da je prošnja zavržena, je ugotovilo sodišče. Če bi ministrstvo hotelo prošnjo zavreči, bi moralo to tudi zapisati, poroča časnik.
Ministrstvo je po mnenju sodišča prav tako zmotno trdilo, da uporaba diskrecijske klavzule ni več mogoča, saj da so Šamijevi postopki v Sloveniji končani. Na podlagi evropske sodne prakse pa je uporaba diskrecijske klavzule (torej prevzem prošnje za azil) mogoča še vse do trenutka, ko je prosilec predan drugi državi. Vse dotlej namreč zanj veljajo vsaj minimalni standardi in v resnici je še vedno prosilec za azil, je zapisalo sodišče.
Upravni sodnici Darinka Dekleva Marguč in Irena Polak Remškar ter sodnik Boštjan Zalar so odločili, da mora ministrstvo upoštevati Šamijeve navedbe o povezanosti s Slovenijo, o udejstvovanju v slovenskem socialnem in kulturnem življenju in pri delu z begunci ter presoditi, ali ne bi njegove prošnje vendarle prevzelo v obravnavo.
Sodišče je tudi izdalo začasno odredbo, s katero so odločili, da mora Šami do pravnomočnega zaključka teh postopkov ostati v Sloveniji. Če bi ga namreč vmes izročili Hrvaški, mu potem - tudi če bi mu ugodili - ne bi mogli več zagotoviti, da se lahko vrne.
Blažič: Slovenija lahko odločaŠamijev zastopnik in aktivist Miha Blažič je z odločitvijo upravnega sodišča zelo zadovoljen, saj ta pritrjuje tezi, da je imela Slovenija že vseskozi možnost odločanja o diskreciji. Kot je dejal, se je ves čas pojasnjevalo, da ""Slovenija o tem ne more odločati, čeprav bi rada"". ""To je bilo zavajajoče,"" je poudaril. Tako je vesel, da je sodišče podalo nedvoumen odgovor, da Slovenija o tem seveda lahko odloča.
""Gre za priznanje sodišča, da je vloga diskrecijske klavzule v dublinskem zakoniku namenjena tudi takšnim primerom in se jo uporablja tudi za takšne primere,"" je še dejal za STA.
Šamijeva zgodbaŠami je namreč februarja 2016 v času begunske krize zaprosil za mednarodno zaščito v Sloveniji, vendar jo je pristojno ministrstvo junija zavrglo, češ da je za obravnavo odgovorna Hrvaška. Sodišče Evropske unije je poleti temu pritrdilo. Vrhovno sodišče je avgusta nato potrdilo prehodne odločitve Sodišča EU-ja in zavrnilo Šamijevo pritožbo. Od odločitve vrhovnega sodišča 23. avgusta je začel veljati šestmesečni rok za predajo.
V načrtovano deportacijo Šamija se je novembra vpletla tudi slovenska politika. Na ministrstvu za notranje zadeve tokrat, kot so pojasnili za Dnevnik, ne komentirajo odločitve sodišča, saj gre za ""konkretne upravne postopke, ki še niso zaključeni"". Po pisanju časnika lahko ministrstvo za notranje zadeve še vedno poskusi z revizijo primera na vrhovnem sodišču. Glede na izkušnje iz prejšnjih primerov pa se ministrstvo pritoži na večino sodnih odločb, ki so zanj neugodne, še navaja Dnevnik.
Tudi predsednik DZ-ja Milan Brglez zadeve ne komentira, ker gre za odprt postopek. Verjame pa, da bo notranje ministrstvo ravnalo v skladu z napotili sodišča, je dejal za STA."
http://www.rtvslo.si/svet/21-letni-iracan-se-je-pet-ur-vozil-pod-avtobusom/441628,prebežnik,332,"
					28. december 2017 ob 10:35,zadnji poseg: 28. december 2017 ob 16:33
					Zagreb - MMC RTV SLO","
B. V., K. S.
",21-letni Iračan se je pet ur vozil pod avtobusom,"Po Balkanu se je razširila novica, da se je pod hrvaškim avtobusom na poti iz Beograda pet ur vozil 12-letni deček, a šlo je za 21-letnega Iračana. Slepega potnika bo Hrvaška vrnila v Srbijo.
Hrvaška policija je demantirala, da je šlo za otroka, in sporočila, da gre za tujega državljana brez dokumentov. Kot so sporočili, gre za 21-letnega prebežnika, ki jo po rodu Iračan.
Fant je potoval pod avtobusom hrvaškega prevoznika Čazmatrans, odkrili pa so ga blizu Ivanić Grada, okoli 40 kilometrov od Zagreba. V omenjenem podjetju so sporočili, da je fant v Beogradu zlezel pod avtobus in se z obema rokama in nogama prijel za os, ki združuje zadnji dve kolesi.
""Tako se je držal neverjetnih pet ur,"" je dejal Dražen Pavlović iz Čazmatransa. Ne gre za prvi primer, je dodal. Podobnega so nedavno zaznali na liniji med Podgorico in Dubrovnikom.
Odkrili so ga po hrupuEden od potnikov na avtobusu je dejal, da so prebežnika odkrili po hrupu pod avtobusom. ""Nekje pred Ivanić Gradom smo slišali močno razbijanje pod avtobusom. Najprej nekoliko šibkejši, potem pa vse glasnejši zvok. Takoj ko se je avtobus ustavil, je mali ves umazan zlezel izpod avtobusa pri kolesih. Opotekal se je, bil je vidno v šoku,"" je dejal Anđelko Nežić.
Ker je bil prebežnik suh in nižje postave, so potniki ocenili, da gre za 12-letnega fanta, ter mu kupili vodo in hrano, nato pa ga je odpeljala hrvaška policija.
Policija je še sporočila, da je bila slepemu potniku nudena zdravniška pomoč in da ni dobil nikakršnih poškodb. Policija še preverja okoliščine, v katerih je Iračan prišel na Hrvaško, so pa kasneje sporočili, da je Iračan trenutno v tranzitnem centru v Tovarniku ob meji s Srbijo. Kot so dodali, so sprožili postopek njegove vrnitve v Srbijo v skladu s sporazumom med Zagrebom in Beogradom.
Po zaprtju balkanske begunske poti na začetku lanskega leta so v Srbiji obtičali številni prebežniki. Po najnovejših podatkih jih je tam še okoli 4.500, ki želijo nadaljevati pot na zahod in sever Evrope."
http://www.rtvslo.si/svet/foto-odsev-leta-2017-svet-ujet-v-100-fotografij/439646,prebežnik,235,"
					28. december 2017 ob 06:47
					Ljubljana - MMC RTV SLO","
A. P. J., foto: Reuters in EPA
","Foto: Odsev leta 2017 - svet, ujet v 100 fotografij","Prebežniške usode, porušena mesta in rožljanje z orožjem, naravne nesreče, politična pregovarjanja, vmes pa tudi kakšen svetel žarek ali zgodba, v kateri je bilo zmagovalcev več.
Leto 2017 se izteka. Bilo je ... kakšno? Vsak Zemljan bi ga verjetno označil s svojo besedo, odvisno, kje se je rodil in kakšno družbene, gospodarske, politične in osebne razmere ga obkrožajo.
Američani so dobili novega predsednika, ki se je kmalu začel zapletati v besedne dvoboje s severnokorejskim voditeljem, Tajci so izgubili kralja, v Zimbabveju so zrušili dolgoletnega predsednika. Karibske otoke in ZDA so jeseni drug za drugim klestili orkani in tropske nevihte, Kitajci in Mehičani so vili roke zaradi potresov, v Evropi so poleti divjali požari.
Prebežniki iz Afrike in Azije so skušali životarjenje doma zamenjati za novo upanje v Evropi, nekaterim muslimanom so ZDA zaprle vrata v državo, iz Mjanmara so prihajale žalostne podobe preganjane muslimanske manjšine. V Iraku in Siriji je še naprej pokalo, tudi v Evropi je bilo nekaj terorističnih napadov, Američani pa so po vsakem strelskem pohodu znova in znova razpravljali o prepovedi ali vsaj omejitvi dostopa do orožja.
Zamenjalo se je nekaj vlad in predsednikov, Evropa, kot kaže, ne bo dobila nove države Katalonije, Velika Britanija pa mukoma zapušča Evropsko unijo.
V spodnji galeriji smo zbrali sto fotografij - takšne, ki predstavljajo najpomembnejše dogodke leta po svetu, in takšne, ki so tako odlično ujele neki trenutek v času, da povedo več kot besede."
http://www.rtvslo.si/svet/srbska-policija-v-sidu-odstranila-prebeznike/441547,prebežnik,210,"
					27. december 2017 ob 12:39
					Šid - MMC RTV SLO, STA","
K. S.
",Srbska policija v Šidu odstranila prebežnike,"Srbski policisti so odstranili okoli 150 prebežnikov, ki so v Šidu na meji med Srbijo in Hrvaško protestirali od ponedeljka zvečer.
Pri tem ni bilo incidentov ali nasilja. Prebežnike je policija z avtobusi odpeljala neznano kam, a najverjetneje v enega od bližnjih sprejemnih centrov, je sporočila organizacija No name kitchen.
Večinoma je šlo za družine z majhnimi otroki, med katerimi številne že dve leti živijo v srbskih begunskih centrih.
Po zaprtju balkanske migrantske poti na začetku lanskega leta so v Srbiji obtičali številni prebežniki. Po najnovejših podatkih jih je tam še okoli 4.500, na začetku leta pa jih je bilo skoraj dvakrat toliko.
Hrvaška in Madžarska kršita pravila?Srbsko združenje za pomoč prebežnikom je medtem sporočilo, da Hrvaška in Madžarska v Srbijo vsak dan nezakonito vrneta več deset prebežnikov ter s tem kršita tako dvostranske sporazume kot mednarodne pogodbe in evropska pravila.
Kot je dejal direktor srbskega centra za zaščito in pomoč prosilcem za azil Radoš Đurović, iz Hrvaške v Srbijo vrnejo vsak dan najmanj 30 ljudi, iz Madžarske pa prebežnike dobesedno porivajo nazaj v Srbijo skozi ograje pri mejnih prehodih Kelebija in Horgoš.
Po podatkih centra so letos iz Hrvaške v Srbijo nezakonito deportirali več kot 500, iz Madžarske pa več kot tisoč prebežnikov iz Afganistana, Pakistana, Iraka in Sirije."
http://www.rtvslo.si/svet/protest-prebeznikov-na-meji-med-srbijo-in-hrvasko/441506,prebežnik,249,"
					26. december 2017 ob 19:12
					Beograd - MMC RTV SLO, STA","
T. J.
",Protest prebežnikov na meji med Srbijo in Hrvaško,"Od ponedeljka zvečer v Šidu ob srbski meji s Hrvaško protestira okoli 150 prebežnikov. Gre večinoma za družine z majhnimi otroki, med katerimi številne že dve leti živijo v srbskih begunskih centrih.
Kot poročajo tuje tiskovne agencije, protest za zdaj poteka mirno. Protestniki zahtevajo odprtje meje in med drugim nosijo transparente z napisi: ""Mi obstajamo."" Zaradi protesta so na hrvaški strani meje v Tovarniku okrepili prisotnost policije. Večernji list piše, da razmere ob meji spremlja več deset hrvaških policistov, pa tudi policijski helikopter.
Večernji list še dodaja, da ni informacij, da bi prebežniki skušali prečkati mejo, naj bi pa nekateri postavili šotore. Po zaprtju balkanske begunske poti na začetku lanskega leta so v Srbiji obtičali številni prebežniki. Po najnovejših podatkih jih je tam še okoli 4.500, na začetku leta pa jih je bilo skoraj dvakrat toliko.
Madžarska in Hrvaška vračata prebežnikeSrbsko združenje za pomoč prebežnikom je medtem sporočilo, da Hrvaška in Madžarska v Srbijo vsak dan nezakonito vrneta več deset prebežnikov ter s tem kršita tako dvostranske sporazume kot mednarodne pogodbe in evropska pravila. Kot je dejal direktor Centra za zaščito in pomoč prosilcem za azil Radoš Đurović, iz Hrvaške v Srbijo vrnejo vsak dan najmanj 30 ljudi, iz Madžarske pa prebežnike dobesedno porivajo nazaj v Srbijo skozi ograje pri mejnih prehodih Kelebija in Horgoš.
Po podatkih centra, ki jih povzema hrvaška tiskovna agencija Hina, so letos iz Hrvaške v Srbijo nezakonito deportirali več kot 500, iz Madžarske pa več kot tisoč prebežnikov iz Afganistana, Pakistana, Iraka in Sirije."
http://www.rtvslo.si/svet/kurz-meni-da-je-prerazporeditev-beguncev-med-clanicami-eu-ja-napacna-pot/441381,prebežnik,416,"
					24. december 2017 ob 12:26
					Dunaj - MMC RTV SLO, STA","
B. V.
","Kurz meni, da je prerazporeditev beguncev med članicami EU-ja napačna pot","Prerazporeditev beguncev med članicami EU-ja v skladu z obveznimi kvotami, ki jim več držav ostro nasprotuje, je po mnenju novega avstrijskega kanclerja Sebastiana Kurza napačna pot in vodi le v še večji razkol EU-ja.
""Države prisiliti v sprejem beguncev, to Evrope ne bo popeljalo naprej. Če bomo nadaljevali po tej poti, bomo le še bolj razklali Evropsko unijo. Države članice bi se morale same odločati, ali in koliko ljudi bodo sprejele,"" je v pogovoru za nemški časopis Bild am Sonntag dejal Kurz.
Celotna razprava o begunskih kvotah je po njegovem mnenju v veliki meri nesmiselna. ""Kajti prebežniki, ki se podajo na pot proti Evropi, ne želijo v Bolgarijo ali na Madžarsko. Želijo predvsem v Nemčijo, Avstrijo in na Švedsko,"" je dejal Kurz.
Avstrijski kancler je še dejal, da je treba prebežnikom pomagati predvsem v državah izvora ali, če to res ni mogoče, v sosednjih državah. Če tudi to ni mogoče, pa vsaj na njihovih celinah. EU bi moral pri tem nuditi pomoč in podporo, morda celo prevzeti organizacijo in po potrebi vojaško zaščititi ljudi, pravi Kurz.
Kurz lani: Prebežnike zadrževati na otokih zunaj EvropeSpomnimo, kot zunanji minister je Kurz junija lani dejal, da bi morali prosilce za azil v članicah EU-ja zadržati na otokih in da jim neposrednega dostopa do Evrope ne bi smeli dovoliti.
Takrat je Kurz menil, da bi morala Evropska unija slediti primeru Avstralije, ki od leta 2013 izvaja po mnenju številnih sporno azilno politiko, v okviru katere vojaške ladje prestrežejo plovila s prebežniki in jih napotijo v drugo smer, še preden dosežejo celino.
Pošiljali so jih bodisi nazaj na njihovo izhodiščno točko, ki je običajno Indonezija, bodisi v centre za priseljence na tihomorskih otokih Papua Nova Gvineja in Nauru. Prosilci za azil se ne smejo naseliti v Avstraliji, niti če se izkaže, da gre za vojne prebežnike.
Kurz je tudi zagovarjal stališče, da bi morali tisti, ki v Evropo pridejo nezakonito, izgubiti pravico do prošnje za azil.
""Na vzhodno Evropo se gleda zviška""Kancler ob tem zahodne članice Unije poziva, naj pokažejo več spoštovanja do držav na vzhodu Evrope. Meni, da ""se v srednji in zahodni Evropi še vedno vse prepogosto zviška gleda na mlajše države članice na vzhodu"", to pa v teh razumljivo vzbuja negativna čustva. Prav v Avstriji in Nemčiji bi bilo treba ljudi bolje ozavestiti, da so vse članice EU-ja enakovredne in enakopravne, je dejal.
Kljub temu je Kurz podprl postopek Evropske komisije proti Poljski, saj da ""sta pravna država in demokracija temelj Evrope, o katerem se ni mogoče pogajati""."
http://www.rtvslo.si/svet/prvi-prebezniki-po-humanitarnem-koridorju-iz-libije-prileteli-v-italijo/441351,prebežnik,379,"
					23. december 2017 ob 19:45,zadnji poseg: 23. december 2017 ob 19:53
					Rim - MMC RTV SLO, STA, Reuters","
J. R.
","Prvi prebežniki po ""humanitarnem koridorju"" iz Libije prileteli v Italijo","Po ""humanitarnem koridorju"" je iz libijskih centrov za pridržanje v Italijo prispela skupina 162 prebežnikov iz Eritreje, Etiopije, Somalije in Jemna, je sporočil Visoki komisariat Združenih narodov za begunce (UNHCR).
Prebežniki so po več mesecih trpljenja v Libiji v Rim prispeli z dvema vojaškima letaloma. Med njimi je 110 žensk in otrok, tudi tri tedne star dojenček, ki se je rodil v taborišču, poroča nemška tiskovna agencija DPA. Večino prebežnikov bo v času obravnave prošnje za azil v zatočiščih po državi gostila italijanska Rimskokatoliška cerkev, je sporočila humanitarna organizacija Karitas.
""Humanitarni koridor bi moral biti Italijanom v ponos,"" je ob prvi premestitvi povedal italijanski notranji minister Marco Minniti in dodal, da je to šele začetek, saj bodo s preseljevanjem po koridorju poskušali nadaljevati. UNHCR predvideva, da je v libijskih vladnih centrih za pridržanje nameščenih okoli 18.000 ljudi, 10.000 pa jih nameravajo premestiti v prihajajočem letu. Afriška unija medtem opozarja, da je dejansko število prebežnikov v Libiji okoli 700.000, UNHCR pa je 44.000 izmed njih popisal kot begunce in prosilce za azil.
Libija je še vedno glavna odhodna točka za številne prebežnike, ki se skušajo prebiti v Italijo in s tem v Evropo. Sredozemsko morje skušajo prečkati v najrazličnejših plovilih. Na pot pa čakajo v zelo slabih razmerah v Libiji, kjer sicer že vse od padca režima Moamerja Gadafija leta 2011 vlada kaos. Da bi položaj v Libiji vendarle izboljšali, je Italija začela projekt neposrednega humanitarnega koridorja, v okviru katerega rešujejo tiste, ki si po mednarodnem pravu zaslužijo mednarodno zaščito.
Poleti je Italija z Libijo dosegla dogovor, da se vse ljudi, ki jih prestrežejo v libijskih teritorialnih vodah, vrne nazaj v Libijo. Italija v zameno pomaga libijski obalni straži z opremo in usposabljanjem. Ukrep je krepko zmanjšal število prebežnikov, ki dosežejo Italijo.
Nehumane razmere v LibijiPo drugi strani je to še poslabšalo humanitarni položaj v Libiji, kjer se je zgostilo veliko število prebežnikov iz Afrike, tako tistih, ki bežijo pred oboroženimi spopadi, kot tudi tistih, ki si zaradi nevzdržnih razmer želijo boljšega življenja. Nekateri prebežnike v Libiji celo prodajajo kot sužnje, so pokazala poročila medijev.
Po ocenah Organizacije za migracije je letos pri poskusih prečkanja Sredozemskega morja umrlo najmanj 3.100 ljudi, italijansko obalo pa je letos tudi s pomočjo humanitarnih organizacij, ki z ladjami rešujejo brodolomce, doseglo okoli 118.000 ljudi."
http://www.rtvslo.si/svet/se-en-severnokorejski-vojak-prebegnil-v-juzno-korejo/441068,prebežnik,266,"
					21. december 2017 ob 07:35
					Seul - MMC RTV SLO, STA, Reuters","
A. P. J.
",Še en severnokorejski vojak prebegnil v Južno Korejo,"Južnokorejska vojska je proti severnokorejskim stražarjem, ki so hoteli zajeti vojaka, ki je iz demilitariziranega območja prebegnil na drugo stran meje, izstrelila več strelov.
Ko so se severnokorejski vojaki približali demarkacijski črti, ki ločuje obe državi, so južnokorejski proti njim izstrelili okoli 20 strelov, je pojasnilo južnokorejsko obrambno ministrstvo. Severnokorejski vojaki so nato prav tako izstrelili več strelov proti jugu, niso pa prečkali demarkacijske črte.
Prebegnil v hudi megliSevernokorejski vojak z nizkim činom je prebegnil v noči na četrtek po tamkajšnjem času. Kot so sporočili iz Seula, se je sredi goste megle nenadoma pojavil pred južnokorejsko stražarnico. Zaradi megle je bila vidljivost takrat manjša od 100 metrov, zato so vojakovo gibanje najprej zaznale nadzorne naprave. Južni Korejci so prebežnika prijeli in ""mu zagotovili varnost"", so še sporočili iz Seula. Preiskovalci ga bodo zaslišali in želeli od njega pojasnilo, zakaj je prebegnil čez mejo, piše BBC.
To je drugi vojak, ki je prebegnil iz Severne v Južno Korejo v zadnjih dveh mesecih. Zadnji je prebegnil v začetku novembra, a so ga pri tem njegovi severnokorejski kolegi ustrelili in ranili. V letu 2017 so v Južno Korejo prebegnili štirje severnokorejski vojaki, poleg tega pa še enajst civilistov.
Močno zastražena mejaTa meja sicer velja za enega najbolj zastraženih območij na svetu, saj so na obeh straneh meje bodeča žica, nadzorne kamere, električne ograje in mine. Nekaj Severnih Korejcev je uspešno prebegnilo tudi na Kitajsko.
Razmere na Korejskem polotoku so že nekaj časa zelo napete, zlasti zaradi razgrete retorike med severnokorejskim režimom in Washingtonom zaradi severnokorejskega programa razvoja jedrskega orožja in raketne tehnologije. Obe strani odkrito grozita z vojaškim posredovanjem."
http://www.rtvslo.si/svet/v-nemciji-spet-manj-novih-prosilcev-za-azil/440733,prebežnik,201,"
					17. december 2017 ob 13:24
					Berlin - MMC RTV SLO, STA","
B. V.
",V Nemčiji spet manj novih prosilcev za azil,"V Nemčiji se je letos število novih prosilcev za azil zmanjšalo že drugo leto zapored. Konec novembra je to število doseglo 173.000.
Kot predvideva nemški notranji minister Thomas de Maiziere, bo skupno število prosilcev do konca leta ostalo pod 200.000.
Največje gospodarstvo v EU-ju je od leta 2015 sprejelo več kot milijon prosilcev za azil, med katerimi jih je približno polovica iz Sirije, Iraka in Afganistana. Rekordnih 890.000 so jih sprejeli leta 2015 po sklenitvi dogovora med EU-jem in Turčijo o zaustavljanju prebežnikov pred vstopom v EU in zaprtju balkanske begunske poti pa se je število novih prihodov zmanjšalo. Lani je bilo tako v Nemčiji 280.000 novih prosilcev za azil.
Nemška kanclerka Angela Merkel je bila zaradi t. i. politike odprtih vrat deležna številnih kritik. Tudi krščanskosocialna unija (CSU), sestrska stranka kanclerkine krščanskodemokratske unije (CDU), je dolgo pozivala k omejitvi prihoda novih prosilcev na največ 200.000 letno, v kar je Angela Merkel privolila.
Begunska politika bo tudi ena od osrednjih tem uvodnih koalicijskih pogovorov med CDU-jem, CSU-jem in socialdemokrati (SPD), ki se bodo predvidoma začeli januarja. SPD namreč nasprotuje načrtu CSU-ja za določitev zgornje meje števila beguncev, CDU in CSU pa zahtevam SPD-ja za možnost hitrejšega združevanja družin prosilcev za azil."
http://www.rtvslo.si/evropska-unija/eu-bo-se-za-pol-leta-podaljsal-sankcije-proti-rusiji-strinjanja-glede-begunskih-kvot-ni/440570,prebežnik,615,"
					14. december 2017 ob 22:13
					Bruselj - MMC RTV SLO, STA","
B. V.
","EU bo še za pol leta podaljšal sankcije proti Rusiji, strinjanja glede begunskih kvot ni","Voditelji članic EU-ja so pričakovano podprli še šestmesečno podaljšanje gospodarskih sankcij proti Rusiji in oznanili korak k obrambni uniji. Medtem begunske kvote še naprej delijo vzhod in zahod EU-ja.
Gospodarske sankcije proti Rusiji EU podaljšuje, češ da Moskva ne spoštuje mirovnih dogovorov o Ukrajini. ""EU je enoten glede podaljšanja gospodarskih sankcij proti Rusiji,"" je na Twitterju sporočil predsednik Evropskega sveta Donald Tusk.
Izvajanje mirovnih dogovorov iz Minska spremljata Francija in Nemčija, saj so bili izpogajani v okviru t. i. normandijske četverice, ki vključuje še Rusijo in Ukrajino. Francoski predsednik Emmanuel Macron in nemška kanclerka Angela Merkel sta voditeljem poročala o izvajanju dogovorov. Podaljšanje sankcij je bilo pričakovano.
Korak k obrambni unijiVoditelji so v Bruslju slovesno in simbolno zaznamovali postavitev novega evropskega obrambnega stebra, poznanega pod angleško okrajšavo Pesco. Ambiciozno vizijo evropske obrambne skupnosti je Unija po Tuskovih besedah ustvarila pred pol stoletja, vendar sta za njeno udejanjenje manjkala pogum in enotnost, sanje niso bile v skladu z realnostjo. ""Danes pa sanje postajajo resničnost,"" je poudaril.
Pri projektu nove oblike obrambnega sodelovanja, ki velja za ključen korak k obrambni uniji, sodelujejo vse članice Unije razen Velike Britanije, Danske in Malte.
Sodelujoče države so se med drugim zavezale k rednemu povečevanju obrambnih izdatkov, ne pa tudi h konkretnemu cilju dveh odstotkov bruto domačega proizvoda za obrambne izdatke, k čemur težijo članice Nata.
Medtem ko Tusk poudarja, da novi evropski obrambni projekt ne bo škodil Natu, temveč nasprotno. Generalni sekretar zavezništva Jens Stoltenberg svari pred dvojnimi strukturami.
Sodelujoče članice so že opredelile prvih 17 projektov, ki vključujejo vzpostavitev zdravstvene enote EU-ja, pomorski nadzor, podvodne drone in kibernetsko varnost. Slovenija je za zdaj potrdila načelni interes za sodelovanje pri dveh projektih, in sicer pri čezmejni vojaški mobilnosti in oblikovanju logističnega vozlišča.
Premier Miro Cerar je dejal, da Slovenija s sodelovanjem v projektu Pesco ostaja del najbolj povezanega dela Unije, sodelovanje pa naj bi ji zagotovilo še večjo varnost in obenem mnogo boljši izkoristek obrambnih izdatkov.
Krepitev obrambnega sodelovanja sta politično omogočili tudi odločitev Velike Britanije za izstop iz EU-ju in izvolitev Donalda Trumpa za predsednika ZDA, ki glasneje kot njegovi predhodniki opozarja, da mora Evropa prispevati večji delež v skupnih čezatlantskih vojaških izdatkih.
Vprašanje beguncev deli EU na zahod in vzhodČlanice so bolj kot pri vojaškem vprašanju razdeljene pri vprašanju begunskih kvot. Konkretnih premikov tudi zdaj ni pričakovati. Kvote članice delijo na osi zahod-vzhod. Tudi Tusk, sicer Poljak, je proti kvotam, ki jih je označil za neučinkovite, zaradi česar je bil deležen kritik, tudi Evropske komisije in več voditeljev.
Med njimi je bila tudi nemška kanclerka, ki je izrazila prepričanje, da je potrebna solidarnost ne le navzven, temveč tudi znotraj Evrope, pri čemer se je izrekla proti selektivni solidarnosti.
Da je solidarnost nujen element evropske migracijske politike, je poudaril tudi nizozemski premier Mark Rutte, ki opozarja, da članice ne morejo trgovati v begunski krizi. Poudaril je še pomen zaščite meja in zagotovitve normalnih razmer za življenje v državah, iz katerih bežijo prebežniki.
Avstrijski kancler Christian Kern je Tuskov pristop označil za ""popolnoma nerazumljiv"". Dejal je, da se ugodnosti uživajo skupaj in bremena prav tako nosijo skupaj.
Tusk s podporo Višegrajske četvericeVišegrajska četverica - Poljska, Slovaška, Češka in Madžarska - na drugem bregu podpira Tuskova stališča in vztraja, da so kvote nesprejemljive. Češki premier Andrej Babiš je na primer poudaril, da kvote niso rešitev, temveč se je treba boriti proti ""migromafiji"", ki da služi milijarde evrov z zavajanjem nesrečnih ljudi o boljši prihodnosti v Evropi.
EU je v sklopu spopadanja s povečanim prihodom beguncev leta 2015 sprejel zakonodajo o začasni shemi za njihovo premeščanje znotraj Unije, ki se je iztekla septembra, zdaj pa razpravlja o stalnem obveznemu mehanizmu za premeščanje ljudi v primeru resnih kriz, ki zavira prenovo azilnega sistema."
http://www.rtvslo.si/evropska-unija/ai-evropski-voditelji-sokrivi-mucenja-prebeznikov-v-libiji/440280,prebežnik,344,"
					12. december 2017 ob 09:17
					Ženeva - MMC RTV SLO, STA, Reuters","
A. P. J.
",AI: Evropski voditelji sokrivi mučenja prebežnikov v Libiji,"Organizacija za človekove pravice Amnesty International (AI) je vlade evropskih držav obtožila, da so sokrive mučenja in zlorab več deset tisoč beguncev in migrantov, ki jih libijske oblasti zadržujejo v izjemno slabih razmerah.
Mednarodna nevladna organizacija s poročilom z naslovom Libijska temna mreža prikritega sodelovanja evropske vlade obtožuje, da ""dejavno podpirajo prefinjen sistem zlorab in izkoriščanja beguncev in migrantov, da bi jim preprečile prečkati Sredozemsko morje"".
""Na sto tisoče beguncev in migrantov je ujetih v Libiji ter na milost in nemilost prepuščenih libijskim oblastem, milicam, oboroženim skupinam in tihotapcem, ki pogosto izjemno uspešno sodelujejo v imenu zaslužka. Na desettisoče jih v nedogled zadržujejo v prenatrpanih centrih za pridržanje, v katerih so žrtve sistematičnih zlorab,"" je dejal direktor Amnesty International za Evropo John Dalhuisen. V teh centrih naj bi bilo po besedah AI-ja okoli 20.000 ljudi, ki naj bi bili žrtve ""mučenj, prisilnega dela, zlorab in izsiljevanja"".
""Dejavna podpora pri preprečevanju prečkanja morja""Evropske vlade se po njegovih besedah teh zlorab popolnoma zavedajo, poleg tega pa so vanje tudi vpletene, saj da dejavno podpirajo libijske oblasti pri njihovem preprečevanju prečkanj morja in pri zadrževanju ljudi v Libiji.
Kot na podlagi pričevanj več deset migrantov trdi poročilo, uradniki libijske obalne straže skrivaj sodelujejo s tihotapskimi mrežami, beguncem in migrantom na krovu čolnov v nevarnosti pa grozijo in so do njih nasilni.
Amnesty International države poziva, naj ponovno premislijo o svojem sodelovanju z Libijo glede migracij in ljudem omogočijo, da Evropo dosežejo po zakonitih poteh, vključno s preselitvijo beguncev.
Visoki komisar ZN-a: ""Nehumano sodelovanje EU-ja in Libije""""Vztrajati morajo, da libijske oblasti ukinejo politiko in prakso samovoljnih aretacij in pridržanja beguncev in migrantov, da nemudoma izpustijo vse tujce, ki jih zadržujejo v centrih za pridržanje, Visokemu komisariatu Združenih narodov za begunce pa omogočijo nemoteno delovanje,"" so zapisali v sporočilu.
Da je sodelovanje Evropske unije z libijskimi oblastmi pri ustavitvi migrantskega toka čez Sredozemsko morje nehumano, je sredi novembra posvaril že visoki komisar ZN za človekove pravice Zeid Al Husein.
Obilo zgražanja je novembra sprožil posnetek, ki prikazuje, kako prebežnike iz podsaharske Afrike prodajajo kot sužnje na tržnicah v Libiji."
http://www.rtvslo.si/slovenija/grims-migrantski-tok-poganjajo-interesi-in-denar/440243,prebežnik,442,"
					11. december 2017 ob 18:36
					Ljubljana - MMC RTV SLO, STA","
G. C.
",Grims: Migrantski tok poganjajo interesi in denar,"Predsednik komisije DZ-ja za nadzor obveščevalnih in varnostnih služb Branko Grims meni, da mora Slovenija zaradi kaznivih dejanj, povezanih z nezakonitim transportom prebežnikov, svojo zakonodajo ustrezno zaostriti.
Po besedah poslanca SDS-a Branka Grimsa so lani našteli 150, letos pa 450 primerov kaznivih dejanj, povezanih z nezakonitim prevozom prebežnikov, številka pa da je sorazmerna s povečanjem priliva nezakonitih prebežnikov. Poleg tega je, kot je dejal, skrb vzbujajoče, da so med naštetimi primeri večinoma ljudje iz severne Afrike, kjer ni vojn in spopadov. Torej ne gre za begunce, ampak za ""tok, ki ga poganjajo interesi in denar"", je prepričan.
Po njegovih besedah v Evropo namreč prihajajo mladi moški, ki jih vodijo materialni interesi. Te tokove v Evropo pa financirajo arabski kapital in mednarodni finančni špekulanti ter politični interesi, je navedel Grims in dodal, da v komisiji zahtevajo izvajanje zakonov.
Grims je tudi povedal, da je v zadnjem obdobju zastalo premeščanje beguncev iz Grčije v okviru dogovorjenih kvot znotraj EU-ja. Razlog pa vidi v tem, da med njimi ni takih, ki bi potencialno izpolnjevali pogoje za podelitev statusa azilanta in bi jih lahko premestili v druge države.
1857 nezakonitih prehodov meje Javno objavljena statistika policije kaže, da so od 1. januarja do 30. novembra letos policisti v Sloveniji obravnavali 1857 nezakonitih prehodov državne meje. Število se je glede na isto obdobje preteklega leta povečalo za 86,2 odstotka.
Letos so bili najpogosteje obravnavani državljani Afganistana, Kosova, Alžirije, Turčije in Pakistana. Državljani Alžirije so se v zadnjem obdobju pojavili med prvimi petimi po številu. Opazno je predvsem povečanje števila državljanov Kosova, Alžirije in Turčije, navaja policija na svoji spletni strani.
Slovenija mora zaostriti zakonodajoNa seji komisije DZ so se po Grimsovih besedah dotaknili tudi primera poskusa uboja v Ljubljani, o katerem so poročali mediji in v katerega naj bi bil vpleten eritrejski državljan. Po Grimsovih besedah si država prizadeva moškega, ki je v Sloveniji že več let, vrniti v izvorno državo, vendar tam postavljajo nemogoče pogoje. Prisilna izročitev pa glede na veljavno slovensko zakonodajo v tem primeru ni mogoča. Zato se mora Slovenija trenutnemu stanju prilagoditi in ustrezno zaostriti svojo zakonodajo, je menil Grims.
Predstavniki ministrstva za notranje zadeve in Slovenske obveščevalno-varnostne službe so po Grimsovih navedbah na seji pojasnili, da sprememb zakonodaje ne načrtujejo, le svoje ravnanje skušajo prilagoditi spremenjenim razmeram.
Ilegalno orožje namenjeno na Švedsko?Na seji so se po Grimsovih besedah seznanili tudi z informacijami o dvigu cene ilegalnega orožja v zadnjem času, kar nakazuje, da se je povečalo povpraševanje po njem. Posledica tega je večje število zaplenjenega orožja na meji, predvsem ročnih bomb in avtomatskega orožja. Po do zdaj znanih podatkih pa naj bi bilo to orožje namenjeno na Švedsko, je še pojasnil Grims."
http://www.rtvslo.si/svet/obisk-predstavnika-zn-a-znak-mehcanja-stalisc-pjongjanga/440057,prebežnik,584,"
					9. december 2017 ob 09:05,zadnji poseg: 9. december 2017 ob 09:22
					Pjongjang - MMC RTV SLO, Reuters","
B. V.
",Obisk predstavnika ZN-a znak mehčanja stališč Pjongjanga?,"Pomočnik generalnega sekretarja ZN-a za politične zadeve Jeffrey Feltman, ki je ta teden obiskal Severno Korejo, je po poročanju severnokorejske državne tiskovne agencije izrazil pripravljenost za zmanjšanje napetosti na Korejskem polotoku. Obisk naj bi bil znak, da se Pjongjang odmika od najekstremnejših stališč.
Agencija KCNA je poročala, da so severnokorejske oblasti dejale, da je odposlanec ZN-a priznal negativni učinek sankcij na humanitarno pomoč Severni Koreji. Feltmanov obisk je najvišji obisk predstavnika ZN-a v tej državi po letu 2012, Reuters pa njegove izjave o obisku ni dobil.
""Združeni narodi so izrazili zaskrbljenost za napete razmere na Korejskem polotoku in izrazili pripravljenost za zmanjšanje napetosti na polotoku v skladu z ustanovno listino ZN-a, ki temelji na mednarodnem miru in varnosti,"" je poročala KCNA.
Agencija je še poročala, da so se severnokorejske oblasti in Feltman strinjali, da je njegov obisk poglobil razumevanje in da bodo ohranjali redne stike. Feltman je bil v Severni Koreji od torka do sobote.
Kot je za Radio Slovenija poročal Uroš Lipušček, prevladuje vtis, da glede na to, da so v Pjongjangu po več letih popolnega ignoriranja ZN-a privolili v Feltmanov obisk, Severna Koreja postopoma vendarle odstopa od najekstremnejših stališč.
Kitajski do zdaj Severne Koreje ni uspelo prepričati, naj se odreče jedrskemu orožju in medcelinskim raketam. Potem ko posebnemu odposlancu kitajskega predsednika Ši Džinpinga ni uspelo doseči kakršnega koli premika v pozitivno smer, se je vpletla še ruska diplomacija, poroča Lipušček. Čeprav je trgovinska izmenjava med državama v prvih treh mesecih letošnjega leta znašala le okoli 30 milijonov dolarjev, ima Rusija, kot je videti, na Pjongjang vse večji vpliv.
V Pekingu so pozdravili izjavo ruskega zunanjega ministra Sergeja Lavrova, da je Rusija pripravljena posredovati med Severno Korejo in ZDA, kar naj bi pripeljalo do neposrednih pogovorov med stranema. Uradno stališče ZDA je, da bodo za skupno mizo sedle samo v primeru, če se Severna Koreja odpove jedrskemu orožju in medcelinskim raketam.
Balistična raketa do ZDA?Severna Koreja namreč razvija vojaški jedrski in raketni program v nasprotju z resolucijami Varnostnega sveta, zaradi česar so bile zoper njo uvedene sankcije. 29. novembra je poskusno izstrelila medcelinsko balistično raketo, za katero je sporočila, da je njena najbolj razvita raketa, in ki naj bi bila sposobna doseči ozemlje celinskih ZDA.
Izstrelitev naj bi bistveno okrepila položaj Pjongjanga na morebitnih pogovorih. V Pekingu, od katerega je Pjongjang močno odvisen, ostajajo kljub temu zelo previdni. Ker so odpovedala vsa diplomatska sredstva in gospodarski pritiski, sta kitajsko vojaško letalstvo in vojna mornarica v zadnjih dneh v bližini Korejskega polotoka izvedla doslej najobsežnejše vojaške vaje v opozorilo tako Pjongjangu kot Washingtonu, še poroča Lipušček.
Ta teden so tudi ZDA in Južna Koreja izvedle obsežne vojaške vaje, ki po mnenju Severne Koreje pomenijo izbruh vojne. ZDA so Severni Koreji že zagrozile, da jo bodo povsem uničile, če bo izbruhnila vojna. Grožnje izreka tudi vodstvo v Pjongjangu.
Japonska aretirala severnokorejsko posadkoJaponska policija je medtem v soboto aretirala tri člane posadke severnokorejske ladje zaradi kraje generatorja iz kolibe na nenaseljenem otoku, poroča japonska javna televizija HNK. Na ladji, privezani na otoku blizu severnega japonskega otoka Hokaido, je bilo deset ljudi, nekaj članov posadke pa je iz kolibe po poročanju HNK-ja vzelo del elektronske opreme.
V japonske vode prihaja vse več severnokorejskih ribiških ladij. Nekatere so v težavah, druge zapuščene, na nekaterih pa so trupla ljudi. Japonske oblasti se bojijo, da gre za poskuse vohunov pretihotapiti se v državo.
Reuters poroča, da večina strokovnjakov meni, da gre za običajne ribiče in vojake, ki so vpoklicani, da tudi sami ribarijo. Ni znakov, da bi bili to prebežniki."
http://www.rtvslo.si/slovenija/ahmad-sami-je-vlozil-novo-prosnjo-za-azil/440016,prebežnik,312,"
					8. december 2017 ob 14:24
					Ljubljana - MMC RTV SLO, Televizija Slovenija","
L. L., G. K.
",Ahmad Šami je vložil novo prošnjo za azil,"Sirski prebežnik Ahmad Šami je vložil novo prošnjo za azil, potem ko je njegovo prvo prošnjo pristojno ministrstvo junija zavrglo, češ da je za obravnavo odgovorna Hrvaška, Sodišče EU-ja pa je poleti temu pritrdilo, poroča Televizija Slovenija.
Slovensko vrhovno sodišče je avgusta nato potrdilo začasne odločitve Sodišča Unije in zavrnilo Šamijevo pritožbo. Od odločitve vrhovnega sodišča 23. avgusta pa je začel veljati šestmesečni rok za predajo. Zdaj Šami čaka na ponovno odločitev ministrstva za notranje zadeve.
Verjetnost, da bi ministrstvo o Šamijevi prošnji tokrat odločilo drugače, ni velika, saj je ob medijski izpostavljenosti primera, ko se je za Šamija zavzel tudi del politike, vlada že poudarila, da po zakonu o tujcih nima pristojnosti za reševanje Šamijevega statusa, prav tako pa je ministrica za notranje zadeve Vesna Györkös Žnidar poudarila, da je bila odločitev ministrstva skladna z zakonom in da Šamiju ni pritrdilo nobeno sodišče.
Položaj sirskega begunca je bil po tistem, ko vladi zanj ni uspelo najti rešitve, precej zmeden, kar je Šamija pahnilo v zelo slabo psihološko stanje. Šami je sicer še vedno v slabem stanju in ostaja pod zdravniškim nadzorom, je še pojasnil Blažič. Tokrat po Blažičevih besedah tudi pričakujejo ugodnejši razplet za Šamija po vloženi prošnji za azil.
Interpelacija in ustavna obtožbaV Levici so novembra napovedali interpelacijo zoper notranjo ministrico, če bo Šami deportiran. Poslanci SDS-a pa so v DZ vložili predlog za ustavno obtožbo predsednika vlade Mira Cerarja, ki je po njihovem mnenju zlorabil položaj, ko je dosegel neizvršitev zakonite odločbe o deportaciji Šamija.
Šami je sicer v Slovenijo prek Hrvaške vstopil februarja 2016 ob koncu migrantskega vala, v Sloveniji pa sprva ni zaprosil za azil, temveč je nadaljeval pot proti Avstriji. Ta ga je na meji zavrnila, nato je v Sloveniji zaprosil za azil. Njegovo prošnjo je ministrstvo za notranje zadeve junija 2016 zavrglo, saj je ugotovilo, da je zanjo, skladno z določili dublinske uredbe, odgovorna Hrvaška."
http://www.rtvslo.si/evropska-unija/poljska-madzarska-in-ceska-zaradi-nesolidarnosti-do-beguncev-pred-sodisce-eu-ja/439897,prebežnik,864,"
					7. december 2017 ob 12:30,zadnji poseg: 7. december 2017 ob 16:08
					Bruselj - MMC RTV SLO, STA, Reuters","
A. P. J., B. V.
","Poljska, Madžarska in Češka zaradi nesolidarnosti do beguncev pred Sodišče EU-ja","Evropska komisija je odločila, da primer nesodelovanja Poljske, Madžarske in Češke pri preseljevanju prebežnikov iz Italije in Grčije v druge članice EU-ja napoti na Sodišče Evropske unije.
""Sodišče je vselej skrajni ukrep,"" je poudaril prvi podpredsednik Komisije Frans Timmermans, ki še vedno upa, da bo mogoče najti izhod v sodelovanju s temi tremi državami.
Na njihove očitke, da ima lahko solidarnost različne oblike, da je na primer mogoče pomagati tudi z denarjem in podporo obalni straži, Timmermans odgovarja, da so seveda tudi vse te oblike pomoči pomembne, vendar ne morejo biti alternativa solidarnosti z drugo članico, ki se spoprijema z resno krizo. Poljska, Madžarska in Češka so zavrnile sistem kvot glede razdelitve beguncev po državah članicah EU-ja.
Članice morajo namreč v skladu s sprejeto zakonodajo vsake tri mesece sporočiti, koliko beguncev bodo sprejele v okviru sheme za premeščanje. Madžarska in Poljska nista sprejeli še nobenega begunca, Češka pa ni ukrepala že več kot leto dni. Shema za premeščanje beguncev znotraj Unije se je iztekla septembra, a v komisiji, kjer položaj primerjajo z neplačanim računom, pravijo, da je obveznosti treba izpolniti do konca.
V Grčiji je po novembrskih navedbah komisije le še 750, v Italiji pa še 3.100 ljudi, ki jih je treba premestiti. Doslej so članice premestile okoli 31.500 ljudi. To je daleč od prvotnega cilja, zastavljenega pred dvema letoma, da bodo članice premestile 160.000 beguncev. Pozneje so članice ta cilj znižale na okoli 98.000 ljudi, a še vedno so jih premestile znatno manj.
Poljska: Branili bomo naše stališčeNamestnik poljskega zunanjega ministra Konrad Szymanski je dejal, da je Poljska na Sodišču EU-ja pripravljena braniti svojo odločitev, da ne sprejema beguncev iz Afrike in Bližnjega vzhoda. Szymanski je odločitev Poljske povezal z ""dolžnostjo poljske vlade zagotavljati javno varnost"". Vlada namreč prihod beguncev postavlja v kontekst džihadističnih napadov v zahodni Evropi, izpostavlja pa tudi težave z identificiranjem prebežnikov.
Postopek proti Madžarski tudi zaradi zakona o nevladnih organizacijahBruselj je Madžarsko poleg tega napotil na Sodišče EU-ja tudi zaradi njenega zakona o financiranju nevladnih organizacij in tujih univerz. Budimpešta je namreč aprila sprejela sporni visokošolski zakon, ki naj bi zaradi omejitev za tuje univerze privedel do zaprtja zasebne ameriške Srednjeevropske univerze (CEU) milijarderja Georgea Sorosa. Zato je Evropska komisija aprila že sprožila pravni postopek proti Madžarski, saj zakon po njihovem mnenju spodkopava načela akademske svobode in je nezdružljiv z demokratičnimi vrednotami EU-ja.
Kot so pojasnili v Bruslju, gre pri ukrepu zaradi madžarskega zakona o nevladnih organizacijah, ki se financirajo iz tujine, za tretjo fazo postopka za ugotavljanje kršitev. Sledi uradnemu opominu, ki ga je komisija Budimpešti poslala 14. julija, in obrazloženemu mnenju z dne 4. oktobra letos.
Omejevanje donacij iz tujineKomisija se je odločila, da proti Madžarski začne sodni postopek, ker ni izpolnila obveznosti iz pogodbe v zvezi s prostim pretokom kapitala, saj določbe zakona o nevladnih organizacijah posredno diskriminirajo in nesorazmerno omejujejo donacije iz tujine, ki so namenjene organizacijam civilne družbe.
Poleg teh pomislekov Evropska komisija meni, da Madžarska krši pravico do svobode združevanja ter pravico do zasebnega življenja in varstva osebnih podatkov, kakor so določene v listini EU-ja o temeljnih pravicah v povezavi z določbami pogodbe EU-ja o prostem pretoku kapitala.
Madžarska je imela po objavi obrazloženega mnenja Komisije sicer mesec dni časa, da bi sprejela potrebne ukrepe. Madžarski organi na obrazloženo mnenje niso odgovorili v roku. Prav tako Madžarska do danes v skladu z zakonodajo EU-ja ni spremenila ali razveljavila spornih določb zakona o nevladnih organizacijah, zato se je Evropska komisija odločila, da zadevo predloži Sodišču EU-ja.
Madžarski zakon o nevladnih organizacijah, ki se financirajo iz tujine, uvaja nove obveznosti za tiste nevladne organizacije, ki letno iz tujine prejemajo več kot 7,2 milijona forintov finančnih sredstev (približno 24.000 evrov). Med drugim se morajo registrirati in se v vseh svojih publikacijah, na spletnih mestih in v gradivih za medije označevati kot ""organizacije s podporo iz tujine"" ter madžarske oblasti obveščati o prejetih finančnih sredstvih iz tujine. Če ne izpolnijo novih obveznosti glede poročanja in preglednosti, organizacijam grozijo kazni.
Postopek pred Sodiščem EU-ja zaradi madžarskega zakona o visokem šolstvu je Evropska komisija medtem sprožila, ker nesorazmerno omejuje delovanje evropskih in neevropskih univerz ter ga je treba ponovno uskladiti z zakonodajo EU-ja. Komisija je postopek pred Sodiščem EU-ja začela, ker spremenjeni zakon ni v skladu s svobodo ustanavljanja in opravljanja storitev kjer koli v EU-ju, ki jo uživajo visokošolske institucije.
Stroge omejitve za tuje univerzePoleg tega Komisija še vedno meni, da je nova zakonodaja v nasprotju s pravico do akademske svobode, pravico do izobraževanja in svobodo gospodarske pobude, kot izhajajo iz listine EU-ja o temeljnih pravicah in pravnih obveznosti EU na podlagi mednarodnega trgovinskega prava, so sporočili v Bruslju.
Evropska komisija je aprila začela postopek za ugotavljanje kršitev proti Madžarski. Ker so madžarski organi v odgovorih na uradni opomin, obrazloženo mnenje in dodaten uradni opomin vztrajali pri svojem stališču ter zakona o visokem šolstvu niso uskladili z zakonodajo EU-ja, se je Bruselj tudi v tem primeru odločil zadevo predložiti Sodišču EU-ja.
Madžarski zakon o univerzah, ki nimajo sedeža v EU-ju, je uvedel stroge omejitve za tuje univerze. Tistim, ki ne prihajajo z območja Evropske unije, so onemogočili podeljevanje madžarskih diplom brez dogovora med vladama držav. Pogoj za delovanje neevropskih univerz je tudi, da delujejo v svoji matični državi."
http://www.rtvslo.si/svet/erdogan-zahteval-revizijo-mirovnega-sporazuma-med-turcijo-in-grcijo/439861,prebežnik,364,"
					7. december 2017 ob 07:51,zadnji poseg: 7. december 2017 ob 15:17
					Atene - MMC RTV SLO","
A. P. J., B. V.
",Erdogan zahteval revizijo mirovnega sporazuma med Turčijo in Grčijo,"Turški predsednik Recep Tayyip Erdogan, ki je na obisku v Atenah, je na srečanju z grškim kolegom Prokopisom Pavlopulosom zahteval revizijo mirovnega sporazuma iz Lozane iz leta 1923, ki določa mejo med državama.
To je prvi obisk turškega predsednika v Grčiji po letu 1952. Erdogan je zahteval revizijo sporazuma, s katerim so določili današnje meje med državama, pri čemer so skoraj vsi otoki v Egejskem morju pripadli Grčiji.
Opozoril je tudi, da Grčija ne spoštuje pravic turške manjšine na severovzhodu Grčije, kot so določene v tem sporazumu. Tamkajšnje muftije namreč imenujejo Atene, ne lokalne skupnosti, kar je v nasprotju z dogovorom. ""Nekatere stvari se morajo spremeniti. Zaščita pravic turške manjšine je za nas najpomembnejša naloga,"" je po poročanju francoske tiskovne agencije AFP poudaril Erdogan.
Turški predsednik je že v sredo v televizijskem intervjuju pozval k ""izboljšanju"" razmejitve med državama v Egejskem morju in tudi v zračnem prostoru, kar je določeno z lozansko pogodbo.
Atene: O pogodbi se ni mogoče pogajatiPavlopulos je zatrdil, da se o pogodbi ni mogoče pogajati. ""Pogodba iz Lozane določa ozemlje in suverenost Grčije in Evropske unije. To je pogodba, o kateri se po našem mnenju ni mogoče pogajati,"" je po poročanju Reutersa poudaril grški predsednik.
Revizija pogodbe ni mogoča tudi po mnenju grškega premierja Aleksisa Ciprasa. Ta je opozoril, da se morajo turške kršitve zračnega prostora nad Egejskim morjem končati. Ob tem se Cipras strinja z začetkom razprave o ukrepih za izgradnjo zaupanja s Turčijo.
Erdogan kritičen do EU-jaErdogan je v pogovoru s Pavlopulosom kritiziral tudi EU, češ da ne izpolnjuje zavez o finančni podpori, ki jih je obljubil v zameno za turško pomoč pri omejevanju prihoda prebežnikov v Evropo. Ob tem je zatrdil, da se Turčija svojih zavez drži, navaja AFP. Ankara je od začetka veljave zavez sprejela le 1.400 prebežnikov, v zadnjih mesecih pa število prebežnikov spet narašča.
V intervjuju je Erdogan izrazil nezadovoljstvo, ker je Grčija sprejela osem vojakov, ki so po neuspelem državnem udaru julija lani s helikopterjem pobegnili čez mejo in zaprosili za azil. Medtem ko Ankara zahteva njihovo izročitev in jim želi soditi, je grško pravosodje ocenilo, da v Turčiji ne bi bili deležni pravičnega sojenja. Erdogan je med obiskom zahteval njihovo izročitev Turčiji."
http://www.rtvslo.si/svet/nemski-piloti-ne-zelijo-sodelovati-pri-deportaciji-afganistanskih-prebeznikov/439670,prebežnik,224,"
					5. december 2017 ob 12:22
					Frankfurt - MMC RTV SLO","
A. P. J.
",Nemški piloti ne želijo sodelovati pri deportaciji afganistanskih prebežnikov,"Nemški piloti so prizemljili več kot 200 letal, saj nočejo sodelovati pri deportaciji prebežnikov, ki so jim nemške oblasti zavrnile prošnjo za azil, v Afganistan.
Piloti so pojasnili, da ne želijo sodelovati pri kontroverzni deportaciji ljudi v Afganistan, ki ga že vrsto let pretresajo spopadi, kljub temu pa po nekaterih merilih velja za ""varno državo"", piše Deustche Welle.
Med januarjem in septembrom letos je zaradi upora pilotov po vladnih podatkih ostalo na tleh 222 letal, največ, 140, jih ni vzletelo z letališča v Frankfurtu. 85 poletov bi morala opraviti letalska družba Lufthansa oziroma njena podružnica, prevoznik Eurowings, poroča Independent, ki se sklicuje na nemške medije.
Nemčija je ciljna država za večino prebežnikov, ki prihajajo v Evropo iz Afrike in Azije. Na vrhuncu prebežniške krize leta 2015, ko je nemška kanclerka Angela Merkel napovedala politiko odprtih vrat, je v državo prišlo 1,5 milijona tujih državljanov, tretjina med njimi se je v Nemčijo preselila iz druge članice Evropske unije.
Nemški urad za migracije in begunce je v prvem polletju letošnjega leta odločal o več kot 388.000 prošnjah za azil, kar je več kot vseh preostalih 27 držav članic Evropske unije skupaj. Da bi to številko znižali, je nemška vlada s februarjem leta 2018 predlagala program, s katerim bi vsakemu prosilcu za azil, ki bi mu prošnjo zavrnili, dali 3.000 evrov denarja, da sprejme deportacijo v domovino."
http://www.rtvslo.si/zabava/druzabna-kronika/video-prisluhnite-kako-zveni-slovenska-himna-v-multikulturni-preobleki/439528,prebežnik,225,"
					3. december 2017 ob 17:44,zadnji poseg: 3. december 2017 ob 19:05
					Ljubljana - MMC RTV SLO","
T. H.
","Video: Prisluhnite, kako zveni slovenska himna v multikulturni preobleki","Na Prešernov rojstni dan je njegova Zdravljica dobila sodobno preobleko - premierno so predstavili videospot, v katerem so priseljenski in slovenski glasbeniki združili moči za dobrodelnost.
V multikulturni priredbi Zdravljice nastopajo številni slovenski in priseljenski glasbeniki ter znani obrazi, kot so igralec in režiser Boris Cavazza, raperski duo Murat in Jose ter slovenska mezzosopranistka Irena Yebuah Tiran. Poleg slovenščine pa je v priredbi moč slišati še španščino in arabščino, pojavi pa se tudi afriški pevski zbor, ki zapoje tradicionalno južnoafriško pesem.
Po besedah režiserja, scenarista in avtorja priredbe Zdravljice Jureta Grahka iz KUD-a Subart gre za aktivistični in prostovoljni projekt z namenom spodbujanja pozitivno naravnanega javnega dialoga o integraciji prebežnikov v slovensko družbo.
Dobrodelnih pet evrovRežiser pravi, da v Sloveniji ni ugodnega ozračja za sprejemanje ljudi drugih kultur in narodnosti. ""Zato je edini način, kako doseči spremembe, ta, da se med seboj spoznamo, saj strah premagaš le, če človeka spoznaš,"" je prepričan Grahek. Z medijskim projektom zato po njegovih besedah želijo ""slovenske državljane spodbuditi k razmišljanju o spajanju kultur kot o pozitivni stvari"".
Da bi s projektom lahko dosegli konkretne rezultate, so se povezali s Slovensko filantropijo. Tako se bodo z videospotom vključili v dobrodelno akcijo zbiranja donacij za otroke beguncev. Denar bo namenjen športnim, kulturnim in izobraževalnim dejavnostim otrok.Vsak lahko sodeluje s poslanim SMS-sporočilom z vsebino NARODI5 na 1919 in tako daruje pet evrov."
http://www.rtvslo.si/svet/zda-zapuscajo-pakt-zdruzenih-narodov-za-migracije/439524,prebežnik,326,"
					3. december 2017 ob 16:29
					Washington - MMC RTV SLO, STA","
J. R.
",ZDA zapuščajo pakt Združenih narodov za migracije,"Administracija predsednika Donalda Trumpa je ZDA umaknila iz pakta Združenih narodov za migracije, katerega cilj je izboljšati položaj prebežnikov po svetu. Ameriško predstavništvo pri ZN-u je sporočilo, da je pakt neskladen s politiko ZDA.
""Newyorška deklaracija vsebuje številne določbe, ki niso skladne z usmeritvami ZDA na področju priseljevanja in beguncev ter z načeli priseljevanja Trumpove administracije,"" so sporočili predstavniki ameriškega predstavništva pri ZN-u in dodali, da je zato predsednik Trump odločen, da ZDA povleče iz sporazuma.
Nezavezujočo deklaracijo je septembra 2016 v New Yorku na generalni skupščini Združenih narodov podpisalo vseh 193 članic. Namen pakta je okrepitev mednarodnega sodelovanja in usklajevanja na področju preseljevanja. Deklaracija zajema vrsto zavez, med drugim o zaščiti prebežnikov, podpori njihovemu vključevanju, smernicah za ravnanje s posebej ranljivimi skupinami in krepitvi svetovnega upravljanja preseljevanja.
Veleposlanica ZDA pri ZN-u Nikki Haley je poudarila, da so ZDA ""ponosne na svojo priseljensko dediščino in svoje dolgotrajno vodenje"" pri podpori migrantov in beguncev. ""Nobena država ni naredila več kot ZDA in naša velikodušnost se bo nadaljevala. A naše odločitve glede priseljenske politike morajo vedno sprejemati Američani in samo Američani,"" je nadaljevala in dodala, da bodo sami odločali o tem, kako najbolje zaščititi svoje meje in komu dovoliti v državo. ""Svetovni pristop v newyorški deklaraciji preprosto ni skladen s suverenostjo ZDA,"" je zaključila.
""Gospoda Flynna sem moral odpustiti, ker je lagal podpredsedniku in FBI. Izrekel se je za krivega teh laži. To je škoda, saj so bila njegova dejanja v času tranzicije zakonita. Ničesar ni, kar bi morali skrivati!"" se je v tvitu Trump prvič odzval na laganje nekdanjega svetovalca za državno varnost o stikih z Rusijo med volilno kampanjo.
Trend umikanja ZDA iz mednarodnih zavezTrumpova administracija je v skladu s predsednikovim vodilom Najprej Amerika ZDA umaknila iz več mednarodnih zavez, h katerim so te pristopile za predsedovanja Baracka Obame, med drugim iz pariškega podnebnega sporazuma in trgovinskega dogovora o transpacifiškem partnerstvu. Oktobra so ZDA napovedale tudi izstop iz Unesca, saj naj bi bil uperjen proti Izraelu."
http://www.rtvslo.si/svet/evropski-in-afriski-voditelji-dosegli-dogovor-o-vracanju-prebeznikov-iz-libije/439240,prebežnik,776,"
					30. november 2017 ob 11:52,zadnji poseg: 30. november 2017 ob 16:54
					Abidžan - MMC RTV SLO, STA","
B. V., J. R.
",Evropski in afriški voditelji dosegli dogovor o vračanju prebežnikov iz Libije,"V Abidžanu so se evropski in afriški voditelji na kriznem srečanju dogovorili o načrtu evakuacije prebežnikov, ujetih v Libiji, v države izvora.
Kot poroča nemška tiskovna agencija DPA, ki se sklicuje na vire iz nemške vlade, so dogovor dosegli v sredo zvečer na nujnem sestanku ob robu vrha Evropske in Afriške unije, sklicanem zaradi nedavnih poročil o prodajanju prebežnikov na libijskih tržnicah.
Podrobnosti načrta in točen časovni razpored sicer še niso povsem dogovorjeni, naj bi pa mednarodno priznani libijski premier Fajez Al Seradž privolil, da dobita Visoki komisariat Združenih narodov za begunce (UNHCR) in Mednarodna organizacija za migracije (IOM) dostop do centrov za pridržanje v Libiji, da bosta lahko pomagala pri vračanju tam zaprtih prebežnikov.
DPA opozarja, da ni popolnoma jasno, koliko ljudi je ujetih v delih Libije, kjer mednarodno priznana vlada nima nadzora.
Po poročanju francoske tiskovne agencije AFP, ki navaja francoskega predsednika Emmanuela Macrona, so dogovor dosegli voditelji Libije, Francije, Nemčije, Španije, Italije, Maroka, Čada, Nigra in DR Kongo. Macron je dejal, da ""smo v Libiji priča zločinom proti človečnosti"". Novinarjem je pojasnil, da so sprejeli odločitev za izvedbo ""skrajno nujne operacije"", s katero bodo tiste prebežnike, ki to želijo, iz Libije evakuirali že ""v prihodnjih nekaj dneh"".
Macron napovedal konkretno ""vojaško pobudo""Bruseljski bilten EU observer je poročal, da je Macron ob tem dejal, da naj bi šlo pri tem za ""konkretno vojaško in policijsko pobudo na terenu"", ki pa še ne pomeni ""napovedi vojne"". A kot piše DPA, so v nemških vladnih krogih pozneje zatrdili, da o kakršnem koli vojaškem posredovanju v Libiji ni bilo govora.
Viri v EU-ju so v sredo pojasnili, da so humanitarne agencije ZN-a, med drugim tudi IOM, v zadnjem letu že omogočile prostovoljno vrnitev okoli 13.000 prebežnikov iz Libije v njihove domovine.
Repatriacije naj bi zdaj močno okrepili, pri tem pa bodo vodilno vlogo poleg IOM-a prevzele afriške države oziroma AU, še posebej pri reševanju prebežnikov, identifikaciji držav izvora, urejanju potovalnih dokumentov in poletov, Evropa pa naj bi zagotavljala denar, ki naj bi prebežnikom, ki so sicer želeli priti v Evropo, omogočila ""nov začetek"" v njihovih domovinah.
Prebežniki v Niger in Čad, nato v Evropo?Ljudi, ki bežijo pred državljanskimi vojnami in političnim pregonom in potrebujejo mednarodno zaščito, pa naj bi najprej pod okriljem UNHCR-ja prepeljali v Niger in Čad, nato pa od tam v države, ki so jih pripravljene sprejeti, v Evropi ali kje drugje, še poroča DPA.
Vrh EU-ja in AU-ja v Slonokoščeni obali, ki se ga udeležuje več kot 80 voditeljev, naj bi bil osredotočen predvsem na dolgoročen gospodarski razvoj Afrike, a so ga zasenčila poročila o prodajah prebežnikov. Pred kratkim je namreč ameriška televizija CNN objavila pretresljive posnetke prodaj prebežnikov za nekaj sto dolarjev. Prebežniki so sicer v Libiji izpostavljeni hudim zlorabam, mučenju in posilstvom, razmere v tamkajšnjih centrih za pridržanje pa so grozljive.
Zaprtih od 400.000 do 700.000 ljudiPo podatkih libijskih oblasti naj bi bilo na začetku novembra v centrih za pridržanje pod njihovim nadzorom zaprtih 19.900 ljudi, medtem ko naj bi jih bilo sredi septembra okoli 7.000.
Predstavniki AU-ja so sicer na sklepnem delu zasedanja predstavili drastično višjo številko. Predsednik komisije AU-ja Moussa Faki Mahamat je opozoril, da je v več kot 40 centrih za pridržanje prebežnikov v Libiji ujetih nekje od 400.000 do 700.000 ljudi, nekateri navajajo celo številko milijon.
3.800 ljudi, predvsem žensk in otrok, iz enega izmed libijskih centrov potrebuje takojšnjo evakuacijo. Maroko je za prvo fazo reševanja že obljubil letalo, je sporočil gvinejski predsednik in vodja AU-ja Alpha Conde.
EU sodeluje z Libijo pri prestrezanju prebežnikov in njihovem vračanju v Libijo, kar je Visoki komisar ZN-a za človekove pravice Zeid Al Husein označil za nehumano. ""To je sramota za vest človeštva,"" je dejal.
Dogovor o več akademskih izmenjavah med celinamaNa vrhu so se med drugim dogovorili za povečanje mobilnosti študentov, zaposlenih in akademikov na afriški celini in programov izmenjav med Afriko in Evropo, kot je Erasmus+. Na področju mobilizacije naložb za strukturno in trajnostno preobrazbo Afrike je bil predstavljen načrt za zunanje naložbe, ki bo mobiliziral zasebne naložbe v vrednosti do 44 milijard evrov za trajnostni razvoj in ustvarjanje delovnih mest, so sporočili iz Bruslja.
Tusk vrh označil za uspešenPredsednik Evropskega sveta Donald Tusk je peti vrh EU-ja in AU-ja ob koncu označil kot uspešen: ""Evropska unija je največja partnerica in najbližja soseda Afrike. Je njena največja vlagateljica, njena največja trgovinska partnerica, njena največja donatorica razvojne in humanitarne pomoči ter največ prispeva k njenemu miru in stabilnosti. Vrh je potrdil našo odločenost, da to naše partnerstvo še okrepimo.""
""Naša medsebojna odvisnost še nikoli ni bila tako velika. In potreba, da ukrepamo, še nikoli ni bila tako nujna,"" je ob koncu srečanja opozoril gostitelj vrha, predsednik Slonokoščene obale Alassane Ouattara."
http://www.rtvslo.si/evropska-unija/voditelji-na-vrhu-au-ja-in-eu-ja-obsodili-trpljenje-prebeznikov-v-libiji/439213,prebežnik,638,"
					29. november 2017 ob 21:50
					Abidjan - MMC RTV SLO, STA","
J. R.
",Voditelji na vrhu AU-ja in EU-ja obsodili trpljenje prebežnikov v Libiji,"V prestolnici Slonokoščene obale se je začel peti vrh Evropske (EU) in Afriške unije (AU), na katerem sodeluje več kot 80 voditeljev. Napovedane pogovore o gospodarskem sodelovanju so zasenčili posnetki trgovine z ljudmi v Libiji, ki jih je nedavno objavila ameriška televizija CNN.
Več kot 5.000 ljudi je lani umrlo na poti čez Sredozemsko morje, je v uvodnem nagovoru izpostavil predsednik Evropskega sveta Donald Tusk in obsodil grozljivo prodajo mladih Afričanov. Države na zasedanju je opozoril, da ne smejo zapasti v medsebojno obtoževanje. Tusk s predsednikom Gvineje in AU-ja Alphom Condejem vodi srečanje v Abidjanu.
""Tega ne smemo dovoliti. Kot tudi ne smeti dovoliti govora, ki postavlja Afriko in Evropo drugo proti drugi. Zdaj potrebujemo skupne rešitve in močnejše sodelovanje za reševanje življenj, zaščito ljudi in to, da jim omogočimo dostojno življenje. Naša skupna dolžnost je, da okrepimo boj proti brezvestnim zločincem in jih pripeljemo pred roko pravice,"" je v zvezi s prodajo afriških moških vrh nagovoril Tusk.
Tudi drugi voditelji se niso izognili temi prodaje ljudi za sužnje. Gostitelj vrha, predsednik Slonokoščene obale Alassane Ouattara, je govoril o ""najslabših urah človeške zgodovine"" in terjal sprejetje ""vseh nujnih ukrepov za končanje prakse, ki sodi v neko drugo dobo"".
Tudi nemška kanclerka Angela Merkel je dejala, da je grozljivo prodajo libijskih prebežnikov treba preprečiti. Predsednik Nigerije Muhammadu Buhari je zatrdil, da bo domov pripeljal vse nigerijske prebežnike, ujete v Libiji in drugih delih sveta. Več afriških voditeljev, med drugim tudi predsednik Gane Nana Akufo-Addo, je ubralo zelo ostre tone do Libije.
AU, EU in ZN skupaj nad trpljenje prebežnikovOb robu vrha so se medtem sestali generalni sekretar Združenih narodov Antonio Guterres, predsednik komisije AU-ja Moussa Faki Mahamat ter v imenu EU-ja predsednik Evropske komisije Jean-Claude Juncker in visoka zunanjepolitična predstavnica Federica Mogherini. Govorili so o konkretnih korakih, s katerimi bi skupaj ukrepali proti trpljenju prebežnikov, ki so žrtve kriminalnih združb, še posebej v Libiji.
Kot so sporočili v skupni izjavi, so sklenili vzpostaviti skupno delovno skupino EU-ja, AU-ja in ZN-a, katere namen bodo reševanje in zaščita življenj prebežnikov na njihovi poti, še posebej v Libiji, pospeševanje prostovoljnih vrnitev v države izvora in preselitev tistih, ki potrebujejo mednarodno zaščito.
Skupina bo okrepila delo, ki so ga že dosegle države izvora in Mednarodna organizacija za migracije (IOM) s financiranjem EU-ja in po zaslugi katerega se je letos v svoje države prostovoljno vrnilo 13.000 ljudi. Obenem bo svoje delo tesno usklajevala z libijskimi oblastmi, okrepila pregon tihotapskih in kriminalnih združb ter prispevala k razvoju in stabilnosti držav izvora in prehajanja.
Gospodarske vezi v ozadjuPomemben fokus dvodnevnega vrha v Abidjanu je sicer namenjen ustvarjanju boljših izobraževalnih in gospodarskih priložnosti za hitro rastočo afriško prebivalstvo. ""Vlaganje v mlade za vzdržno prihodnost"", kot se glasi geslo vrha, je pomembno za 60 odstotkov Afričanov, mlajših od 25 let, kot tudi za EU, ki ne želi, da bi obupani Afričani množično odhajali s trebuhom za kruhom na staro celino. Demografski izziv je ogromen, saj naj bi se prebivalstvo Afrike do leta 2050 podvojilo na okoli 2,4 milijarde.
Evropa je največja trgovinska partnerica Afrike in največja tuja vlagateljica - leta 2015 so podjetja iz EU-ja v Afriko vložila 32 milijard evrov, kar je približno tretjina vseh neposrednih tujih naložb. EU in njene članice so največje donatorice razvojne pomoči - lani so zagotovile 21 milijard evrov. Evropski sklad za trajnostni razvoj naj bi spodbudil za 44 milijard evrov naložb. Poleg tega je po afriški celini nameščenih sedem civilnih in vojaških misij ter operacij EU-ja.
Deset let skupne strategijeV Bruslju poudarjajo, da je to leto odločilno za odnose med EU-jem in Afriko, saj mineva deset let od sprejetja skupne strategije, ko je treba prevetriti strateške prioritete glede gospodarskega sodelovanja, varnosti in migracij. Tusk je poudaril, da so se v minulih desetih letih veliko naučili, in obenem pozval k ""resničnemu zavezništvu"" med celinama za skupno spopadanje z izzivi in izkoriščanje priložnosti."
http://www.rtvslo.si/kultura/beremo/sebastijan-pregelj-vdih-izdih/439023,prebežnik,894,"
					28. november 2017 ob 08:34
					Ljubljana - MMC RTV SLO, Radio Slovenija","
Matej Bogataj, iz oddaje S knjižnega trga na 3. programu Radia Slovenija (ARS)
",Sebastijan Pregelj: Vdih. Izdih,"Pripovedništvo Sebastijana Preglja postaja vse bolj angažirano; po proznih začetkih, v katerih je večinoma v kratkih zgodbah popisoval grotesknost sveta, se je obrnil v smer prozne fantastike.
Roman Na terasi Babilonskega stolpa je recimo pripoved o pokvečenem in telesno zakrnelem preroku, ki ga nosijo v steklenem akvariju in do katerega se na vsak način in za vsako ceno poskušajo prebiti in se ga polastiti vsi. Celo nekakšni specialci z nejasno nalogo oblegajo središče Ljubljane, kjer se je naselil. Ali pa se Pregelj, sicer tudi zgodovinar, loti skrivne knjige, ki jo prebira nad planetom krožeči skoraj pozabljeni kozmonavt, ta knjiga pa s svojo večpomenskostjo, odprtostjo in mnogoodsevnostjo malo spominja na Solaris poljskega pripovednika Jerzyja Lema; je vsota vseh projekcij in potencialov, njena vsebina pa slej ko prej povzetek arhetipskega, narejena po vzoru ljudskega pravljičarstva in slovstva.
Po tem se je Pregelj lotil dveh izrazito sodobnih tem. V romanu Pod srečno zvezdo je to Trst s svojo multikulturnostjo, v katerem si stojijo nasproti nekdanji etnični nasprotniki, seveda tudi predstavnik slovenske manjšine in partizan, primerno postaran, da je njegov poskus atentata na vzpenjajočega se šovinističnega političnega nasprotnika napisan kot karikatura, kot komedija. Bolj srhljiva je pripovedna plast, v kateri se policist, ki je v tem romanu alfa prasec, loti romunskega para, prepričanega, da je na varnem Zahodu; on je vigilantski pravičnik, ki bi vse nečiste, tudi obarvane prodajalce bižuterije, izgnal in prebutal in izkoristil. S tem pa v Pregljevo pripovedovanje že vstopajo podobe migrantov in ljudi z dna, katerih sanje so malenkostne glede na zmožnost okolja, vendar jim predstavniki prav tega razvitega okolja ne dovolijo sanjati. Podijo jih tja, od koder so prišli, slepi za njihove stiske.
V naslednjem romanu Kronika pozabljanja se možaku v domu za ostarele prikaže skrivnostno brezčasna in poudarjeno lepa oseba, ki starčke organizira okoli humanitarnih in socialnih projektov, umirajočemu pa se zdi, da prikazen z nejasnim ontološkim statusom in skoraj angelsko pojavnostjo počne tisto, kar bi tudi sam v življenju naredil, če se ne bi bal. Popravlja, kot v nekakšni predsmrtni rekapitulaciji življenja, kar je sam zamudil, kot bi se oglasila slaba vest, kot bi dobil priložnost za življenjski popravni izpit. Z uvajanjem (skoraj) angelov je Pregelj na sledi svojih fantastičnih romanesknih začetkov tudi takrat, ko je njegovo pisanje bolj angažirano. To potrjuje tudi srečna zvezda kot znamenje, da je nad bednimi usodami migrantov v Trstu še nekaj, nekaj neumljivega in zaščitniškega,.
Vdih. Izdih ima oznako kratek roman. Res gre za krajše besedilo, ki s svojo lapidarnostjo in skrivnostnim zapletom spominja na Jezusovo otroštvo južnoafriškega nobelovca Coetzeeja. Tam možak na ladji nekako posvoji izgubljenega fanta in ga da v varstvo prvi ženski brez otrok, ki se mu zdi primerna za vzgojo, in ona brez pomislekov privoli, pri Preglju pa skrivnostni možak prinese še bolj čudaškemu starcu ptico, lastovko, ki ne more več peti, tako kot ne številne iz njenega rodu. V zameno dobi fanta, Lena, ki ga potem do svoje prezgodnje smrti vzgaja še z dvema pravičniškima čudakoma, Emo Olivijo in Kenom, ki na pusti obali, ki so jo vsi zapustili, z obredom na zadnjo pot spremljajo utopljene prebežnike. V njihovem imenu in na naslove iz dokumentov pošiljajo optimistična pisma o novem začetku in jih operejo in pokopljejo. Na veliko grozo vseh ostalih, od sosedov, ki so se zaradi katastrofe že skoraj izselili ali pa si od trupel obetajo plen, od preživelih pa dobiček za ilegalne prevoze nekam v notranjost. Drugi spet krivijo begunce za vse, za zastrupljeno vodo in opustošeno, neuporabno morje, v katerem vidijo le še nevarnost prišlekov.
Adam si misli, da ni nikomur nič dolžan in da lahko odide takoj in brez slovesa, seveda, ampak ne zmore. Preveč si želi, da bi še trajalo, in malo ga je strah, da bo spodaj, v temi, predolgo sam, da se ne bo zgodilo naslednji trenutek, ampak bodo tudi spodaj minila leta in desetletja in da jih bo v tem času pozabil, tako kot bodo oni pozabili njega. Zato mogoče sploh ne bodo prišli k njemu. Mogoče bodo samo malo stran, a jih v temi ne bo videl, oni pa ne bodo videli njega niti ga ne bodo pogrešali. Občutil bo hlad, ki ga bo obdajal in se mu počasi zavlekel pod kožo, da bo otrdel, potem pa se bo nekega dne spremenil v kamen in obležal na dnu, v temi, kjer ga nikoli več ne najdejo.
Vdih. Izdih.
Ozračje je mučno, slutimo represijo in se zavedamo, da je opisana skupina zadnja, ki ji je mar za ljudi. Namesto snega padajo saje, rib, razen smrdljive vrste, ki je razen revežev noče nihče jesti, so izginile, zraven je pokopališče ribiških čolnov, ki čakajo, da si morje oziroma narava sploh opomore. Voda je zastrupljena, enako odnosi med ljudmi, kar nas seveda spomni na beganje očeta in sina v romanu Cesta Cormacka McCarthyja, tudi minimalizem in atmosfera sta podobna, predvsem po tem, da vidimo zadnje dobre ljudi.
Vendar Pregelj ostaja zvest svojim začetkom in tudi v roman Vdih. Izdih vnese legende in pravljice: v ribjem trebuhu najdejo ključek skrivnostne skrinjice, pojavi se čarovnica iz Janka in Metke in pravljično se roman tudi konča, skoraj na silo, s povzemanjem možnih razpletov. Zgodbe o nesprejemanju tujcev, pa naj gre za obale Sredozemlja ali Trst kot slepič italijanskih migracijskih poti, se lahko bolj ali manj srečno razrešijo, le če se nahajamo v žanru pravljice, kjer je vse mogoče in kjer nad ljudmi še bdi budno in dobrohotno oko."
http://www.rtvslo.si/kolumne/troje-svetih/438993,prebežnik,513,"
					27. november 2017 ob 18:06
					Ljubljana - MMC RTV SLO","
Romana Kocjančič, TV Slovenija
",Troje svetih,"Papež Frančišek se je v nedeljo zvečer odpravil v Južno Azijo. Kot romar miru, pravi, da bi izrazil bližino prebivalcem Mjanmara in Bangladeša.
Zaradi več sto tisoč pripadnikov muslimanske manjšine Rohinga, ki so zbežali iz Mjanmara v Bangladeš, sta obe državi v središču mednarodne pozornosti. V prizadevanju za spravo se je srečal papež v Mjanmaru z vojaškim generalom Min Aung Hlaingom in tudi predstavniki budistov. V Bangladešu pa bodo na medverskem srečanju navzoči begunci manjšine Rohinga. Opozoril bo tudi na podnebne spremembe, ki vplivajo na naraščanje revščine. V obeh državah se bo ob sklepu obiska srečal z mladimi. Seveda pa je njegov obisk namenjen najprej zelo majhni katoliški skupnosti, ki bi jim rad izrazil bližino in prinesel upanje, kakor je dejal v videosporočilu pred odhodom na svoje 21. apostolsko potovanje.
Prebežniki, begunci, brezdomci, družine v stiski, osamljeni, najbolj pa otroci so globoko zapisani v srcu zdajšnjega papeža Frančiška. Zaradi sočutja, ki jim ga izraža, ne pozna meja in se ne boji izpostaviti svojega življenja. ""Ne ljubimo z besedami, ampak z dejanji!"" je bilo tudi vodilo prvega svetovnega dne, ki ga je naznanil pred dobrim tednom.
To vodi tudi scenarista in režiserja Erika Valenčiča in snemalca Miha Mohoriča na Bližnji vzhod. V torek zvečer bo na sporedu njun dokumentarni film z naslovom Troje svetih na Prvem programu TV Slovenija ob 21. uri. V napovednik pa sta zapisala: ""Krščanstvo je pognalo svoje korenine na prostorih južne in jugovzhodne Turčije, Iraka in Sirije. Na tem ogromnem prostranstvu, velikokrat označenem za 'zibelko civilizacij' živijo tudi Asirci oziroma Sirjaki, ki spadajo med prvotne kristjane in ki še vedno govorijo aramejščino, sicer znano kot Jezusov jezik. Njihova predkrščanska in krščanska dediščina kakor tudi njihov narodni obstoj sta ogrožena zaradi medsektaških ter medetničnih vojn, ki zadnja leta razjedajo širši Bližnji vzhod. Različne islamistične vojske na čelu s samooklicano Islamsko državo sistematično uničujejo muzeje in starodavne cerkve ter samostane. Nazadnje so svetovni mediji poročali o popolnem opustošenju samostana Mar Elia (sv. Elije) blizu Mosula na severu Iraka.
V Iraku, Siriji, pa tudi v Turčiji, kjer se je ponovno vnela vojna med turško vojsko in Kurdsko delavsko stranko, je ogroženih veliko samostanov s pripadajočimi cerkvami, ki so izjemnega pomena za samo zgodovino krščanstva in človeštva nasploh. Film Troje svetih v ospredje postavlja tri samostane in prek njih prikazuje neprecenljivo versko in kulturno zapuščino zgodnjih kristjanov. V vsakem samostanu se ustvarjalci osredotočajo na specifičen zgodovinski in siceršnji pomen. Dva samostana sta iz severnega Iraka (Rabban Hormizd in Mar Mattai), eden pa iz jugovzhodne Turčije (Mor Gabriel). Samostani v Siriji v času produkcije niso bili dostopni zaradi vojnih razmer. Vsi trije samostani so danes resno ogroženi. Mar Mattai in Rabban Hormizd sta v času produkcije stala le nekaj kilometrov stran od bojnih položajev Islamske države. Za zdaj ju varujejo pripadniki kurdske vojske in krščanskih obrambnih milic. Samostan Mor Gabriel medtem ne uživa nobene posebne zaščite od turške države, kvečjemu nasprotno. Turške oblasti so mu odvzele obdelovalno zemljo, ki je predstavljala pomemben vir za samostan. Tudi njegova prihodnost ostaja negotova.""
Morda pa le ne, saj bo zaključna misel filma Troje svetih zarezala v srce marsikoga!"
http://www.rtvslo.si/svet/nemcija-vodstvo-cdu-ja-soglasno-za-koalicijo-s-socialdemokrati/438950,prebežnik,710,"
					27. november 2017 ob 11:45,zadnji poseg: 27. november 2017 ob 17:36
					Berlin - MMC RTV SLO, STA, Reuters","
B. V., J. R.
",Nemčija: Vodstvo CDU-ja soglasno za koalicijo s socialdemokrati,"Vodstvo nemške krščanskodemokratske unije (CDU) kanclerke Angele Merkel se je v nedeljo zvečer soglasno izreklo za nadaljevanje velike koalicije s socialdemokrati (SPD). A pogajanja bi bila lahko na vrsti šele naslednje leto.
Po koncu štiriurnih pogovorov je ministrski predsednik nemške zvezne dežele Schleswig-Holstein Daniel Günther dejal, da ima CDU trdno namero sestaviti koalicijsko vlado, ki bo sposobna vladati, ne manjšinske vlade.
Reuters medtem navaja Julio Kloeckner, podpredsednico CDU-ja, ki je dejala, da se pogovori s SPD-jem o veliki koaliciji morda ne bodo začeli do naslednjega leta. ""Temeljitost je pomembnejša od hitrosti,"" je dejala za televizijo ARD. ""Upam, da se bodo pogovori začeli z novim letom,"" je dodala in SPD pozvala, naj ne postavlja meja, čez katere ne bi šli in ki bi škodovale pogajanjem še pred njihovim začetkom. Takšen zamik pogajanj o koaliciji bi podaljšal negotovost v največjem gospodarstvu Evrope.
Ministrski predsednik dežele Schleswig-Holstein Günther je strankarske kolege pozval, naj bodo tudi sami zadržani glede postavljanja zahtev pred začetkom pogajanj, poroča nemška tiskovna agencija DPA.
Shulz: ""Obstaja več možnosti sodelovanja z vlado""Vodja SPD-ja Martin Schulz je pojasnil, da obstaja več možnosti sodelovanja z bodočo nemško vlado, ne le velika koalicija. Priznal je, da je SPD trenutno v težki situaciji in da ne more predvideti, kakšen bo zaključek pogovorov v četrtek pri nemškem predsedniku Frank-Walterju Steinmeierju.
Schulz je poudaril, da so se za srečanje s predsednico krščansko-demokratske unije (CDU) Angelo Merkel in predsednikom krščansko-socialne unije (CSU) Horstom Seehoferjem odločili predvsem zaradi Steinmeierjevega poziva, ki ga ne bi bilo vljudno zavrniti. ""Gremo v pogovore, pri katerih ne vemo, kam bodo vodili,"" je dejal Schulz.
Omenil vlado s CDU/CSU, SPD in ZelenimiDodal je, da so še vedno odprte vse možnosti glede oblikovanja vlade in sodelovanja z njo. Med drugim je navedel manjšinsko vlado ter tako imenovano kenijsko vlado, pri kateri bi sodelovali CDU/CSU, SPD in Zeleni. Več bo znano po četrtkovem srečanju, po katerem se bodo zagotovo še enkrat sestali vodje CDU-ja, CSU-ja in SPD-ja, je pojasnil Schulz.
Ob tem je opozoril, da socialdemokrati ne bodo prisiljeni v sprejemanje ultimatov. Zagovarjal je volilni program SPD-ja, ki bo po njegovih besedah osnova vseh pogovorov z unijo. Po njegovem se je pomembno osredotočiti na vsebino in argumente, ne pa taktiziranje.
SPD omiljuje svoje stališčePotem, ko so socialdemokrati na septembrskih parlamentarnih volitvah prejeli rekordno nizko podporo, je Shulz sicer izključil možnost novega oblikovanja velike koalicije, a je v zadnjih dneh zaradi pritiskov po propadu koalicijskih pogajanj CDU-ja s Svobodnimi demokrati (FDP) in Zelenimi omilil svoje stališče.
Schulz je obljubil, da bodo o tem, ali bo SPD sodeloval v novi vladi, odločali člani stranke. Ti temu sicer niso naklonjeni zaradi slabih posledic dozdajšnjega sodelovanja v koaliciji za stranko. Številni člani pa zagovarjajo bolj ohlapen dogovor s CDU-jem, po katerem bi SPD toleriral manjšinsko vlado Angele Merkel, jo podpiral ali vsaj ne glasoval proti določenim ukrepom. To podpira 48 odstotkov članov SPD-ja, medtem ko jih 36 odstotkov podpira novo veliko koalicijo, kaže anketa televizij RTL in NTV.
Nemški zunanji minister Sigmar Gabriel, ki je v preteklosti že bil na čelu SPD-ja, je medtem v nedeljo dejal, da ponovna velika koalicija ne more biti izhod iz krize.
Angela Merkel za stabilno vladoAngela Merkel je danes dejala, da je zaradi novih izzivov doma in v tujini treba oblikovati stabilno vlado, pri vsakem oblikovanju vladne koalicije pa bo treba sprejemati kompromise.
V državi se bodo morali po mnenju kanclerke osredotočiti na digitalizacijo, razvoj gospodarstva, prebežnike in integracijo ter socialne probleme. Glede zunanje politike pa je poudarila prihodnost Evropske unije, odnose z Rusijo in ZDA ter razmere na Bližnjem vzhodu.
Kanclerka in predsednik proti novim volitvamKanclerka se je v soboto izrekla proti predčasnim volitvam in dejala, da je odgovornost politikov, da delajo v skladu z volilnimi izidi. ""Resnično ne vem, kako se bodo stvari dogajale v prihodnjih dneh, a absolutno dajem prednost temu, da zelo hitro oblikujemo novo vlado,"" je dejala.
Tudi nemški predsednik Frank-Walter Steinmeier, nekdanji zunanji minister iz vrst SPD-ja, je dejal, da je proti novim volitvam. Veliko koalicijo je podprl tudi vodja nemške krščanskosocialne unije (CSU) Horst Seehofer.
Ponovno oblikovanje velike koalicije podpira tudi večina nemških volivk in volivcev. Kot je razvidno iz javnomnenjske raziskave nemškega časnika Bild am Sonntag, objavljene v nedeljo, jih 52 odstotkov podpira oblikovanje velike koalicije, 39 jih je proti, devet odstotkov pa je neopredeljenih."
http://www.rtvslo.si/svet/evropska-sredozemska-meja-dalec-najbolj-smrtonosna-na-svetu/438754,prebežnik,488,"
					24. november 2017 ob 18:21
					Ljubljana - MMC RTV SLO, Reuters","
B. V.
","Evropska sredozemska meja ""daleč najbolj smrtonosna na svetu""","Mednarodna organizacija za migracije (IOM) je evropsko mejo na Sredozemskem morju označila za ""daleč najbolj smrtonosno mejo na svetu"". Od leta 2000 je namreč v poskusu dosega evropskih obal umrlo več kot 33.000 ljudi. Papež Frančišek medtem poziva k lajšanju zakonitih migracij.
Poročilo je za omenjeno agencijo ZN-a pripravil profesor Philippe Fargues z Inštituta Evropske univerze v Firencah, ki je dejal, da objavljene številke najverjetneje še podcenjujejo dejanski obseg človeške tragedije, poroča Reuters.
V IOM-u pojasnjujejo, da je glede na poročilo v Sredozemskem morju med letoma 2000 in 2017 ""umrlo ali je pogrešanih najmanj 33.761 prebežnikov"", zaradi česar je po besedah Jorgeja Galinda iz IOM-a ""evropska sredozemska meja daleč najbolj smrtonosna na svetu"".
Po rekordnih prihodih prebežnikov med letoma 2014 in 2016, dogovoru EU-ja s Turčijo za zaustavitev prebežnikov in patruljiranju ob libijski obali se je prihod prebežnikov sicer močno zmanjšal, sporoča IOM.
Samo letos je na morju umrlo 3.000 prebežnikovLetos je po morju v Evropo prišlo okoli 161.000 prebežnikov. Od tega jih okoli 75 odstotkov pristalo v Italiji, preostali pa v Grčiji, na Cipru in v Španiji, kažejo podatki IOM-a. Samo letos jih je umrlo ali jih je pogrešanih okoli 3.000.
Avtor poročila je še dejal, da verjetnost smrti na morju povzroča zapiranje krajših in manj nevarnih poti, kar ljudi sili v druge, daljše in nevarnejše. Poročilo še pravi, da se sodelovanje EU-ja s Turčijo na področju preprečevanja prihoda prebežnikov zdaj posnema tudi v odnosu z Libijo, glavnim izhodiščem za prebežnike. ""Tak pristop pa je ne le moralno zavržen, ampak verjetno tudi neuspešen glede na kontekst skrajno slabega upravljanja, nestabilnosti in politične razklanosti v Libiji,"" piše v poročilu.
Svet so pred kratkim zgrozili posnetki iz Libije, ki prikazujejo trgovanje s prebežniki na tržnicah.
Papež Frančišek kritičen do politikov, ki širijo strahPapež Frančišek je medtem v petek ostro kritiziral politike, ki širijo strah pred prebežniki, s čimer po njegovih besedah vzbujajo nasilje in rasizem. Papež je to zapisal v sporočilu, ki ga bo ob cerkvenem svetovnem dnevu miru 1. januarja razposlal državnim voditeljem, vladam in mednarodnim institucijam.
Sporočilo za leto 2018 nosi naslov ""Migranti in begunci: moški in ženske v iskanju miru"", v njem pa papež piše, da se v številnih ciljnih državah za prebežnike širi retorika, ki izpostavlja tveganja za državno varnost ali visoke stroške sprejemanja teh ljudi.
Papež za lajšanje zakonitih migracijPapež je vlade pozval, naj naredijo zakonite migracije lažje, voditelji pa naj tudi priznajo, da številni ljudje migrirajo ""večinoma iz obupa, ko jim njihove lastne države ne nudijo ne varnosti ne priložnosti, vse zakonite poti pa so nepraktične, zaprte ali prepočasne"".
Po njegovih besedah morajo bogatejše države biti sočutne do ljudi, ki bežijo pred vojno, lakoto, diskriminacijo, preganjanjem, revščino in okoljsko degradacijo.
Priznal je sicer, da lahko priseljenci včasih ""združijo številne obstoječe težave"" in da imajo voditelji ""jasno odgovornost svojim lastnim skupnostim,"" a da je treba najti praktične načine, kako sprejeti prišleke, ki lahko po njegovih besedah obogatijo družbe s svojimi kulturami, sposobnostmi in energijo."
http://www.rtvslo.si/svet/severna-koreja-po-dramaticnem-pobegu-vojaka-utrjuje-svojo-stran-meje/438677,prebežnik,394,"
					24. november 2017 ob 07:12
					Seul - MMC RTV SLO, Reuters","
G. V.
",Severna Koreja po dramatičnem pobegu vojaka utrjuje svojo stran meje,"Severna Koreja naj bi zamenjala obmejne stražarje in utrdila svoj del meje z Južno Korejo, kjer je severnokorejski vojak pred dnevi izvedel drzen pobeg. Južnokorejski in ameriški vojaki so bili odlikovani.
Pred dnevi so svet obkrožili posnetki pobega severnokorejskega vojaka, ki je prejšnji teden s terenskim vozilom skušal prečkati demilitarizirano območje. Potem ko se je ustavil in zaradi listja ni mogel več speljati naprej, zato je skočil iz vozila in začel teči proti Južni Koreji. Takrat so prihiteli severnokorejski vojaki in začeli nanj streljati, pri čemer so ga ranili. Zatekel se je pred zid na skupnem varnostnem območju (JSA), od koder so ga nato rešili južnokorejski vojaki.
Prebežnika so s helikopterjem prepeljali v bolnišnico južno od Seula, kjer so ga operirali. Vojak je pri zavesti, a ostaja na intenzivni negi. So pa južnokorejski zdravniki povedali, da trpi za depresijo. Mladi vojak je prijazen in miren mož, ki ga mučijo more, da bi ga lahko vrnili v Severno Korejo, je dejal kirurg, ki ga je operiral.
Južnokorejske in ameriške vojake, ki so izpeljali reševanje, so odlikovali. Trem južnokorejskim in trem ameriškim vojakom je medalje osebno podelil poveljnik ameriških sil v Južni Koreji Vincent Brooks.
Kopanje pod strogim nadzoromSkupina tujih diplomatov, ki so nastanjeni v Seulu, je v sredo obiskala skupno varnostno območje, kjer so videli, kako so delavci na severnokorejski strani kopali globok jarek na mestu, kjer je pobegli vojak zapustil vozilo in stekel proti Južni Koreji. Ameriški veleposlanik v Južni Koreji Marc Knapper je na Twitterju objavil fotografijo delavcev pri kopanju jarka.
Eden izmed diplomatov je povedal, da so delavce budno nadzorovali ne samo stražarji pri jarku, ki jih je mogoče videti na fotografiji, ampak tudi drugi, ki so bili skriti med poslopji.
Kot je povedal eden izmed južnokorejskih obveščevalcev, je Severna Koreja na svoji strani meje zamenjala od 35 do 40 stražarjev, ki so varovali skupno varnostno območje ob prebegu.
Pjongjang incidenta ni komentiral, medtem ko je osebje poveljstva ZN-a severnokorejsko vojsko obvestilo o kršitvah prekinitve ognja. Zahtevalo je tudi srečanje, da bi se dogovorili, kako preprečiti nadaljnje kršitve.
General Brooks je presodil, da varnostni bataljon ZN-a ni kršil dogovora. Poudaril je, da dogovor o premirju še naprej ostaja veljaven.
Južna in Severna Koreja sta sicer, tehnično gledano, še vedno v vojni, saj se vojna na Korejskem polotoku leta 1953 uradno še ni končala, ampak je bil dosežen le dogovor o ustavitvi ognja."
http://www.rtvslo.si/svet/ruanda-ponudila-zatocisce-ujetim-prebeznikom-v-libiji/438650,prebežnik,297,"
					23. november 2017 ob 18:25,zadnji poseg: 23. november 2017 ob 19:17
					Kigali - MMC RTV SLO","
A. V.
",Ruanda ponudila zatočišče (ujetim) prebežnikom v Libiji,"Ruanda je ponudila, da sprejme približno 30.000 prebežnikov iz podsaharske Afrike, ki so ujeti v Libiji, kjer se pogosto znajdejo v suženjskih razmerah.
Ponudba iz Ruande je prišla, potem ko je CNN pred dnevi objavil posnetek, na katerem mlade moške iz podsaharske Afrike v Libiji prodajajo kot sužnje na tržnici za delo na kmetijah. Iz posnetka je bilo razvidno, da so prebežnike na neznanih lokacijah v Libiji prodajali po 400 dolarjev.
""Ruanda je bila tako kot preostali svet zgrožena nad prizori tragedije, ki se dogaja v Libiji, kjer so moški, ženske in otroci na poti v Evropo ustavljeni in zasužnjeni,"" je po poročanju BBC-ja v izjavi za javnost zapisalo ministrstvo za zunanje zadeve Ruande. Zunanja ministrica Ruande Louise Mušikivabo pa je dejala, da je Ruanda po površini sicer majhna država, a bo našla prostor za vse pomoči potrebne.
Ruanda bo ukrepala skupaj z Afriško unijoPojasnila je še, da se Ruanda pogovarja z Afriško unijo o načinu, kako posredovati in preseliti ujete prebežnike. ""Pričakujem, da bodo prebivalci Ruande sprejeli te ljudi. Kot Ruandci smo občutljivi za nemočne,"" je dodala Mušikivabojeva.
Libijska vlada preiskuje sume trgovine z ljudmi Mednarodna organizacija za migracije ocenjuje, da tihotapci z ljudmi v Libiji zajamejo ljudi in če sami ali njihova družina ne morejo plačati odkupnine, jih prodajo na tržnici. Medtem pa je libijska vlada sporočila, da preiskuje sume o trgovini z ljudmi. ""V kratkem pričakujemo rezultate preiskave,"" je dejal libijski minister za notranje zadeve Aref Al Hodža.
Operacija Sofija rešila 42.000 ljudi V evropski operaciji Sofija je bilo od njenega začetka leta 2014 iz Sredozemskega morja rešenih 42.000 ljudi, pa je v Rimu sporočil italijanski poveljnik operacije, admiral Enrico Credendino. Od leta 2015, ko so operacijo razširili na boj proti trgovini z ljudmi, so prijeli tudi 119 tihotapcev z ljudmi, je še povedal."
http://www.rtvslo.si/svet/iz-predora-v-gorici-bodo-odstranili-prebeznike/438643,prebežnik,300,"
					23. november 2017 ob 16:45
					Gorica - MMC RTV SLO, Radio Slovenija","
Mirjam Muženič, Radio Slovenija
",Iz predora v Gorici bodo odstranili prebežnike,"Zapuščeni predor v središču Gorice, kjer je v zadnjih tednih začasni dom našlo več sto prosilcev za mednarodno zaščito, med njimi je bilo kar 95 odstotkov državljanov Pakistana, bodo v petek izpraznili, poroča Mirjam Muženič.
Italijanska vlada je tudi napovedala, da bodo komisijo, ki preverja prošnje za pridobitev statusa zaščitene osebe, preselili iz Gorice.
Goriška podoba je znana: z mrazom so se prebežniki z bregov Soče in mestnih parkov preselili v predor pod goriškim gradom. ""Nimam prijateljev, nimam hrane in tudi ne denarja. Preselil se bom pred kvesturo, pred sedež policije,"" je dejal eden izmed pakistanskih prosilcev za azil, ki bo izseljen. V četrtek je bilo v predoru le še 20 ljudi. V petek ga bodo izpraznili in na obeh straneh zaprli z železno ograjo.
V mestu se je razpasla umazana trgovina z ljudmiV obmejni deželi je okrog 12 tisoč beguncev, s selitvijo jih bo v Gorici ostalo 300. Komisijo, ki letno obravnava tri tisoč prošenj, bodo preselili v Trst in njeno sekcijo v Videm. Vse bolj glasne so trditve, da k tolikšnemu številu tujcev v mestu ob Soči pripomore umazana trgovina z ljudmi. ""Vemo, da je to velik posel. Vsak prosilec ob začetku postopka za pridobitev zatočišča Italijo stane več kot 1.200 evrov mesečno,"" je dejal župan Gorice Rodolfo Ziberna. Potrditev o organiziranih skupinah, ki naj bi služile na račun teh revežev, smo iskali tudi pri novem vladnem predstavniku v mestu. ""Preiskovali bomo in poskušali razumeti. Trenutno ne morem odgovoriti na vprašanje,"" pravi Massimo Marchesiello.
Prebežniki se bodo vrnili v predorPa bosta nova ukrepa zmanjšala število beguncev v Gorici? Za nevladno organizacijo Skupaj z vami Cassandra Capochiani: ""Zagotovo ne! Čez mesec ali dva po božiču se bomo znašli pred enako težavo. Ljudje se bodo vrnili v predor."" Na trgu pred njim pa že postavljajo veliko jelko za decembrska praznovanja."
http://www.rtvslo.si/zabava/glasba/boris-cavazza-murat-in-jose-ter-drugi-znani-obrazi-priredili-zdravljico/438639,prebežnik,262,"
					23. november 2017 ob 16:24
					Ljubljana - MMC RTV SLO, STA","
K. K.
","Boris Cavazza, Murat in Jose ter drugi znani obrazi priredili Zdravljico","20 slovenskih in priseljenskih glasbenikov ter nekaj znanih obrazov, kot so Boris Cavazza, Murat in Jose ter Irena Yebuah Tiran, so za dober namen združili svoje moči v videospotu za priredbo Prešernove Zdravljice.
Slovenska filantropija in KUD Subart sta predstavila medijski projekt za spodbujanje medkulturnega dialoga, na katerem so predpremierno predvajali videospot Dobrodelna Zdravljica. Z njim bodo prek SMS-donacij zbirali sredstva za pomoč otrokom beguncem pri vključevanju v slovensko družbo.
Po besedah režiserja, scenarista in avtorja priredbe Zdravljice Jureta Grahka iz KUD-a Subart gre za aktivistični in prostovoljni projekt z namenom spodbujanja pozitivno naravnanega javnega dialoga o integraciji prebežnikov v slovensko družbo.
Režiser pravi, da v Sloveniji ni ugodnega ozračja za sprejemanje ljudi drugih kultur in narodnosti. ""Zato je edini način, kako doseči spremembe, ta, da se med seboj spoznamo, saj strah premagaš le, če človeka spoznaš,"" je prepričan Grahek. Z medijskim projektom zato po njegovih besedah želijo ""slovenske državljane spodbuditi k razmišljanju o spajanju kultur kot o pozitivni stvari"".
Pri priredbi Zdravljice so uporabili vseh osem kitic, vendar so jo s Slovenci in priseljenci nekoliko preobrazili, tako da so nekatere njene kitice zapete v drugih jezikih. Prvo in zadnjo kitico pa je recitiral Cavazza.
Da bi s projektom lahko dosegli konkretne rezultate, so se povezali s Slovensko filantropijo. Tako se bodo z videospotom vključili v dobrodelno akcijo zbiranja donacij za otroke beguncev. Denar bo namenjen športnim, kulturnim in izobraževalnim dejavnostim otrok. Vsak lahko sodeluje s poslanim SMS-sporočilom z vsebino NARODI5 na 1919 in tako daruje pet evrov.
Premiera videospota bo 3. decembra v lokalu Pritličje. Napovednik pa si lahko pogledate spodaj."
http://www.rtvslo.si/svet/kriza-na-otoku-manus-papuanska-policija-vdrla-v-azilni-center/438586,prebežnik,478,"
					23. november 2017 ob 07:55
					Canberra - MMC RTV SLO, Reuters","
A. P. J.
",Kriza na otoku Manus: Papuanska policija vdrla v azilni center,"Kriza v azilnem centru na otoku Manus, kjer kljub zaprtju vztrajajo prosilci za azil, se zaostruje. Papuanska policija je vdrla v prostore in od beguncev zahtevala, naj objekte zapustijo.
Okoli 450 moških v azilnem centru, ki leži na ozemlju Papue Nove Gvineje, a ga upravlja Avstralija, od 31. oktobra vztraja v prostorih centra, čeprav ga je Avstralija zaprla. Prosilci za azil centra ne želijo zapustiti, saj trdijo, da se bojijo za svojo varnost. Papuanska policija jim je dala eno uro, da center zapustijo, a je njihov ukaz upoštevalo le 35 ljudi. Enega človeka so aretirali.
Samo ne na ozemlje AvstralijeAvstralija že vrsto let vodi sporno politiko, po kateri sistematično zavrača begunce in prosilce za azil, ki skušajo z ladjami doseči njeno obalo. Namesto tega jih v skladu z meddržavnimi sporazumi pošilja na otok Manus, ki pripada Papui Novi Gvineji, a je pod avstralsko upravo, in na otoček Nauru. Čeprav je ta priseljenska politika, imenovana Suverene meje, na udaru hudih kritik tako doma kot v mednarodni skupnosti, kritični so tudi Združeni narodi, Avstralija vztraja, da se v državi ne bo naselil niti en begunec, zaprt na Manusu ali Nauruju.
Canberra je 31. oktobra sporočila, da azilni center zapira, potem ko je sodišče v Papui Novi Gvineji razsodilo, da je ta postavljen nezakonito. Takrat se je okoli 600 tam nastanjenih moških - večina ima status begunca - zabarikadiralo v stavbe znotraj centra. Avstralija je v azilnem centru zaprla tekočo vodo in stranišča ter izklopila elektriko, tako da Združeni narodi opozarjajo, da bi se lahko zgodila humanitarna kriza. Prosilci za azil so pred dnevi v zemljo izkopali luknjo, da so prišli do izvira vode.
""To je pritisk na Avstralijo""Avstralski premier Malcolm Turnbull je izjavil, da ""nihče ne bo izvajal pritiska na Avstralijo"", da mora begunce z otoka Manus sprejeti. Dodal je, da bi ta poteza spodbudila tihotapljenje ljudi in pripeljala do mnogih nesreč na morju. Beguncem so ponudili več možnosti - stalno bivališče v kakšnem drugem kraju na ozemlju Papue Nove Gvineje, prošnjo za bivanje v Kambodži ali prošnjo za premestitev na Nauru. Le malo se je odločilo za eno izmed teh možnosti.
Zavrnili prošnjo Nove ZelandijeNova Zelandija je pred nekaj tedni ponudila Avstraliji, da je pripravljena na svoje ozemlje sprejeti 150 prosilcev za azil in beguncev z Manusa, a je Turnbull ponudbo zavrnil. Avstralija je namreč lani sklenila dogovor z Washingtonom, da bo 1.250 ""svojih"" prosilcev za azil poslala v ZDA, Američani pa naj bi v deželo ""tam spodaj"" poslali prebežnike iz držav Srednje Amerike.
Azilni center na otoku Manus je Avstralija odprla leta 2001, vmes je bil štiri leta zaprt. Canberra je leta 2013 Papui Novi Gvineji dala 300 milijonov evrov pomoči v zameno za to, da ohrani center na svojem ozemlju. A vrhovno sodišče Papue Nove Gvineje je aprila leta 2016 odločilo, da je center nezakonit, ker krši pravico do osebne svobode, ki je zapisana v ustavi države."
http://www.rtvslo.si/svet/video-ladja-aquarius-pred-libijsko-obalo-resila-279-prebeznikov/438576,prebežnik,71,"
					22. november 2017 ob 20:01
					Tripoli - MMC RTV SLO, Televizija Slovenija","
J. R., Janko Petrovec, Televizija Slovenija
",Video: Ladja Aquarius pred libijsko obalo rešila 279 prebežnikov,"Reševalci humanitarnih organizacij SOS Mediterranee in Zdravniki brez meja so v dveh zaporednih reševalnih akcijah na vzhodnem delu Libijskega morja rešili 279 prebežnikov.
V prvi reševalni akciji so rešili 171 ljudi, večinoma iz Slonokoščene obale, Malija in Gvineje, v drugi pa 108 ljudi, največ Maročanov, Eritrejcev in Egipčanov.
Med reševanjem afriških prebežnikov iz gumijastih čolnov pred obalo Libije je z reševalci na ladji Aquarius plul tudi dopisnik Televizije Slovenija Janko Petrovec."
http://www.rtvslo.si/svet/video-severnokorejska-vojska-streljala-na-dezerterja-na-poti-v-juzno-korejo/438511,prebežnik,323,"
					22. november 2017 ob 10:56
					Seul - MMC RTV SLO, STA","
T. J.
",Video: Severnokorejska vojska streljala na dezerterja na poti v Južno Korejo,"Severnokorejski vojaki so prejšnji teden kršili prekinitev ognja, ko so skušali ustaviti dezerterja, ki je želel prečkati demilitarizirano območje in pobegniti v Južno Korejo.
Vojska Severne Koreje je dvakrat kršila prekinitev ognja, s katero so se leta 1953 končali vojaški spopadi na Korejskem polotoku, je sporočilo poveljstvo Združenih narodov. Kot so zapisali, so vojaki prekinitev kršili, ko so ob poskusu zaustavitve dezerterja streljali čez demarkacijsko črto, eden od njih pa je črto za nekaj časa tudi prečkal.
ZN je objavil posnetke varnostnih kamer, ki prikazujejo severnokorejskega prebežnika, ki je z avtomobilom skušal prečkati demilitarizirano območje. Nato se je ustavil, skočil iz avtomobila in začel teči proti Južni Koreji. Severnokorejski vojaki so začeli streljati nanj, pri čemer so ga ranili. Rešili so ga južnokorejski vojaki, ki so ga s helikopterjem prepeljali v bolnišnico južno od Seula. Zdravnik, ki ga je operiral, je povedal, da je znova pri zavesti, vendar pa trpi za depresijo. Tako bo še nekaj dni ostal na intenzivni negi.
Osebje poveljstva ZN-a je severnokorejsko vojsko obvestilo o kršitvah prekinitve ognja. Zahtevalo je tudi srečanje, da bi se dogovorili, kako preprečiti nadaljnje kršitve. Poveljnik poveljstva ZN-a, ameriški general Vincent K. Brooks je medtem ocenil, da varnostni bataljon ZN-a ni kršil dogovora. Poudaril je, da dogovor o premirju še naprej ostaja v veljavi.
Nove ameriške sankcije proti Pjongjangu Medtem so ZDA v uvedle dodatne sankcije proti Pjongjangu zaradi raketnega in jedrskega programa. Nove sankcije je naznanil finančni minister ZDA Steve Mnuchin, ki je dejal, da so usmerjene proti transportnim podjetjem Severne Koreje in kitajskim podjetjem, ki trgujejo s Pjongjangom. Sankcije tehnično gledano niso povsem nove, ampak gre za krepko širitev obstoječih sankcij z novimi podjetji na seznamu.
Gre za kitajska podjetja, ki kršijo resolucije Varnostnega sveta ZN-a. Poleg tega je na seznam uvrščenih še 20 ladij, ki so v bistvu v lasti Severne Koreje, čeprav plujejo pod zastavami drugih držav. V ponedeljek je ameriški predsednik Donald Trump Severno Korejo razglasil za podpornico terorizma."
http://www.rtvslo.si/svet/guterres-zgrozen-nad-drazbo-prebeznikov-za-suznje-v-libiji/438390,prebežnik,420,"
					20. november 2017 ob 23:56
					Ljubljana - MMC RTV SLO, STA","
B. R.
",Guterres zgrožen nad dražbo prebežnikov za sužnje v Libiji,"Generalni sekretar Združenih narodov Antonio Guterres je izrazil zgroženost nad videoposnetkom, ki prikazuje, kako se prebežnike iz Podsaharske Afrike prodaja kot sužnje na tržnicah v Libiji. Poudaril je, da bi tovrstne prakse morali preiskovati kot morebitne zločine proti človečnosti.
Ameriška televizija CNN je minuli teden objavila omenjeni videoposnetek, na katerem je med drugim videti dva mlada moška, ki ju neznani dražitelj na koncu proda za skupno 800 ameriških dolarjev. ""Človek na prodaj za 400 dolarjev,"" so zapisali na CNN. Po dražbi so se njihovi novinarji srečali z obema prodanima moškima, a sta bila tako prizadeta in prestrašena, da sploh nista mogla govoriti.
Takšne dražbe naj bi potekale na najmanj devetih krajih v Libiji. Dokazno gradivo je CNN predal libijskim oblastem, ki so obljubile, da bodo zadevo preiskale.
""Suženjstvo nima mesta v našem svetu in tovrstne prakse so med najbolj nezaslišanimi kršitvami človekovih pravic, ki bi lahko bile zločini proti človečnosti,"" je dejal Guterres. Tiskovni predstavnik ZN-a Farhan Haq je pojasnil, da Guterres želi tako preiskavo libijskih oblasti kot tudi Mednarodnega kazenskega sodišča (ICC), ki lahko sproži preiskavo vojnih zločinov v Libiji.
Guterres je sicer aktiviral Visoki komisariat ZN-a za človekove pravice, svojega odposlanca v Libiji Ghassana Salameja, Urad ZN-a za boj proti drogam in kriminalu (UNODC), ki je pristojen za trgovino z ljudmi ter Mednarodno organizacijo za migracije. Varnostni svet ZN-av bo že v torek na posebni razpravi razpravljal o trgovini z ljudmi, v središču katere bo gotovo ravnanje z migranti v Libiji. Sicer pa je že aprila Mednarodna organizacija za migracije (IOM) sporočila, da ima dokaze o suženjstvu v Libiji.
Afriške države ogorčeneBurkina Faso je odpoklicala svojega veleposlanika v Tripoliju, potem ko je izrazila zgroženost ob posnetku. Od Libije so zahtevali podatke o usodi okoli 30 migrantov iz Burkine Faso. Ogorčenje in zgroženost je izrazilo še več afriških držav, med njimi Senegal in Niger. Ogorčenje je minuli teden izrazila že tudi Afriška unija, ki je zahtevala pregon takšnega ""odvratnega"" početja ""iz nekega drugega časa"".
Prebežniki v rokah tihotapcev ljudiNemirna Libija je pomembna tranzitna točka za migrante, ki iz političnih ali ekonomskih razlogov množično zapuščajo države Podsaharske Afrike in poskušajo priti v Evropo. Pri tem številni pristanejo v rokah tihotapcev ljudi, od katerih so povsem odvisni. To se je še posebej pokazalo po tem, ko so libijske oblasti ob podpori Evropske unije okrepile prizadevanja za zaustavitev migrantskega toka preko Sredozemskega morja.
Združeni narodi so pred dnevi opozorili, da je to sodelovanje EU z libijskimi oblastmi nehumano. EU pomaga libijskim oblastem pri prestrezanju migrantov na morju in jih nato vrača Libiji."
http://www.rtvslo.si/slovenija/erjavec-najhitrejsa-pot-bi-bila-da-si-sami-status-uredi-na-hrvaskem/438341,prebežnik,843,"
					20. november 2017 ob 12:28,zadnji poseg: 20. november 2017 ob 16:38
					Ljubljana - MMC RTV SLO, STA","
Al. Ma., T. H. 
","Erjavec: Najhitrejša pot bi bila, da si Šami status uredi na Hrvaškem","Erjavec je prepričan, da bi Šamija z odločitvijo na podlagi 51. člena zakona o tujcih spravili v slabši pravni položaj, saj bi dobil status tujca, ki velja največ za pet let in tudi ne omogoča združitve družino.
Če bi dejansko želeli na ustrezen način urediti njegov status, bi bila prava rešitev status begunca, je prepričan zunanji minister in prvak koalicijskega DeSUS-a Karl Erjavec. Prav tako je spomnil, da mora oseba, ki izpolnjuje pogoje po 51. členu zakona o tujcih, izpolnjevati pogoj samostojnega preživljanja.
Na vladi so po njegovih besedah izpostavili, da lahko Šami vedno uredi svoj položaj na Hrvaškem, nakar bi imel tudi pravico prihoda v Slovenijo. Pri tem navaja dve možnosti, in sicer zaprositev za status begunca na Hrvaškem, s čimer bi prejel potni list na podlagi konvencije, ali ureditev položaja tujca.
Erjavec tako ne razume, zakaj Šami ne želi urediti statusa tako, kot predvideva pravnomočna odločba in ""zakaj je treba na vsak način izsiliti rešitev na podlagi 51. člena zakona o tujcih, ko ima vendarle bolj elegantno možnost, da to uredi v Zagrebu"".
Erjavec zanika, da je grozil z izstopom iz koalicijeSam sicer obžaluje, da se je politika vtaknila v primer Ahmad Šami, zanikal pa je, da bi grozil z izhodom iz koalicije. Posvaril je, da bi ob uveljavljanju 51. člena zakona o tujcih v Šamijevem primeru lahko padla vlada, saj da bi šlo za zlorabo tega člena in nezakonito rešitev, ki bi jo predlagal premier Miro Cerar.
Erjavec je prepričan, da bi težko prepričali stroko, če bi rešitev za sirskega begunca Ahmada Šamija iskali v 51. členu zakona o tujcih. Na novinarski konferenci je izpostavil, da je ta člen namenjen izjemnim posameznikom, ki bi lahko s svojim znanjem prispevali nekaj več Sloveniji v smislu nacionalnega interesa.
Lahko bi padla vladaSpomnil je, da je vlada v četrtek o tem razpravljala na strokovni ravni in ne politično, nazadnje pa do soglasja in odločanja sploh ni prišlo.
""Če bi prišlo do zlorabe 51. člena zakona o tujcih, bi premier zelo težko preživel in argumentiral, zakaj je ravno tej osebi vlada podelila takšen status,"" meni Erjavec in ocenjuje, da bi bila v tej luči velika možnost, da bi vlada padla.
Premier bi namreč po njegovem mnenju predlagal rešitev, ki bi pomenila zlorabo 51. člena zakona o tujcih. Glede na to, da je Cerar ustavni pravnik, pa je po Erjavčevem prepričanju v času prekinitve četrtkove seje vlade in pogovora ministrov SMC-ja tudi sam ugotovil, da bi bila taka rešitev sporna.
Spomnil je tudi, da je proti premierju že vložena ustavna obtožba pod predpostavko, da zaradi ""njegove intervencije ni bila izvršena pravnomočna sodba"" v primeru Šamija. V DeSUS-u sicer tega ne podpirajo, saj je treba odločbo o deportaciji izvršiti do februarja, je povedal.
SMC: Ne izredni vrh zaradi Šamija, temveč izvršni odbor strankePolitični vihar bodo očitno na popoldanski seji izvršilnega odbora skušali umiriti tudi v SMC-ju. V stranki so sicer zanikali poročanje nekaterih medijev, da bo vodstvo stranke na izrednem vrhu razpravljalo o primeru sirskega prebežnika Ahmada Šamija. Gre za redno sejo izvršnega odbora.
""Danes bo, kot veliko ponedeljkov do zdaj, potekala seja izvršnega odbora stranke. Nič izrednega ali v čemer koli neobičajnega,"" so zapisali.
Podpredsednik SMC Milan Brglez je beguncu Ahmadu Šamiju zaželel čim prejšnje in čim boljše okrevanje. ""Glede na spremenjene okoliščine upam in verjamem, da se bo zanj našla ustrezna rešitev od vseh pristojnih,"" je v izjavi novinarjem dejal Brglez pred sejo izvršnega odbora stranke, na kateri po njegovih navedbah tega ne morejo obravnavati.
Šami ostaja hospitaliziranZdravstveno stanje Ahmada Šamija se je sicer po birokratskih zapletih in negotovosti glede deportacije na Hrvaško pretekli teden tako poslabšalo, da so ga sprejeli na psihiatrično kliniko, v nedeljo pa po dodatnem poslabšanju še na nevrološko kliniko ljubljanskega kliničnega centra. Aktivist in Šamijev zastopnik Miha Blažič novejših informacij o Šamijevem zdravstvenem stanju nima, saj od nedelje popoldne z njim ni bil v stiku.
Tudi tega, kako bo Šami ravnal v prihodnje, da bi rešil položaj - grozi mu namreč deportacija na Hrvaško -, Blažič v tem trenutku ne more napovedati. Kot najverjetnejšo pa še vedno ocenjuje možnost, da bo znova vložil prošnjo za azil. A to bo lahko naredil šele, ko bo njegovo zdravstveno stanje stabilno. Kdo drug namreč prošnje v njegovem imenu ne more vložiti, je dejal za Slovensko tiskovno agencijo.
Glede postopka deportacije za zdaj ni še nič novega. Tudi glede na Šamijevo zdravstveno stanje pa Blažič ostaja optimist in dvomi, da bi v tem trenutku ministrstvo za notranje zadeve naredilo ""nekaj na hitro"".
Negotova usodaŠamiju se namreč napoveduje deportacija po tistem, ko se je Slovenija izrekla nepristojno za odločanje o njegovi prošnji za azil po dublinski uredbi in je njegovo prošnjo zavrgla, sodišča pa so temu pritrdila. Za Šamija so se nato zavzeli v strankah koalicije in v Levici, poslanca SD-ja in Levice pa sta ga v torek odpeljala v DZ, s čimer naj bi preprečila deportacijo.
Vlada je nato v četrtek iskala možnosti rešitve, med drugim, da bi v skladu z zakonom o tujcih ugotovila obstoj interesa države, da Šami dobi dovoljenje za začasno prebivanje. Soglasja ni, Šamijeva nadaljnja usoda tako ostaja negotova."
http://www.rtvslo.si/svet/angela-merkel-bolj-naklonjena-predcasnim-volitvam-kot-manjsinski-vladi/438300,prebežnik,737,"
					20. november 2017 ob 06:58,zadnji poseg: 20. november 2017 ob 19:21
					Berlin - MMC RTV SLO, Reuters","
K. T., B. V.
",Angela Merkel bolj naklonjena predčasnim volitvam kot manjšinski vladi,"Nemška kanclerka Angela Merkel je po propadu koalicijskih pogovorov dejala, da je bolj naklonjena predčasnim volitvam kot manjšinski vladi. Zagotovila je, da ne bo odstopila z mesta predsednice krščanskih demokratov (CDU).
Čeprav so potencialne koalicijske stranke med enomesečnimi pogajanji glede veliko vprašanj približale stališča, nemški kanclerki ni uspelo sestaviti koalicije z Zelenimi in Svobodnimi demokrati (FDP). Nemčijo tako najverjetneje čakajo predčasne volitve. Po več kot štiritedenskih pogajanjih je FDP v nedeljo nepričakovano sporočil, da se zaradi nepremostljivih razlik umika iz pogajanj. Kot je za Radio Slovenija poročala Polona Fijavž, je okoli polnoči vodja Svobodnih demokratov Christian Lindner sporočil, da prekinjajo in s tem končujejo uvodna koalicijska pogajanja. ""Ne bo šlo. Bolje ne vladati, kot vladati slabo.""
Po propadu pogajanj je Lindner priznal, da sta država in stranka trenutno v težkem položaju ter da odločitev, da pogajanja prekine, ni bila lahka. ""Veliko kompromisov smo sprejeli,"" je po poročanju nemškega časopisa Die Welt v Berlinu dejal Lindner, a dodal, da prek temeljnih stališč ne morejo. Pogovore so prekinili zaradi pomanjkanja skupnih političnih stališč in zaupanja. ""Ni bilo skupne poti, manjkalo je tudi zaupanje med akterji,"" je dejal.
Neuspeh koalicijskih pogajanj naj ne bi močno pretresel nemškega gospodarstva
Velika koalicija, manjšinska vlada ali volitvePo propadu pogajanj naj bi obstajale tri možnosti, in sicer velika koalicija (CDU/CSU in SPD), manjšinska vlada ali predčasne volitve. Predsednik SPD-ja Martin Schulz je dejal, da se predčasnih volitev ne bojijo, kot pa piše v danes sprejetem dokumentu stranke, pa ""glede na rezultate volitev 24. septembra nismo na voljo za vstop v veliko koalicijo."" Vodstvo SPD-ja se je o tem po informacijah DPA-ja odločilo soglasno.
Velika koalicija naj tako ne bi bila mogoča, kar pomeni, da sta možni le manjšinska vlada, ki je Nemčija še ni imela, ali pa nove volitve enkrat prihodnje leto. Kanclerka je sicer večkrat poudarila, da si želi oblikovati stabilno vlado, kar manjšinska ne bi bila, poleg tega pa je zavrnila možnost oblikovanja manjšinske vlade, ki bi bila ""odvisna od glasov"" skrajno desne Alternative za Nemčijo (AfD). V tem primeru bi bile po njenem predčasne volitve boljša rešitev.
Glede morebitnega oblikovanja velike koalicije s SPD-jem je ocenila, da je pripravljena na pogovore. Dodala pa je, da je veliko odvisno tudi od pogovorov, ki jih bo z vodji strank vodil nemški predsednik Frank-Walter Steinmeier. Ta je medtem pozval stranke, naj bodo pripravljene sprejeti kompromise. Dodal je, da za zdaj ne bo razpisal predčasnih volitev. ""Kdor se na volitvah bori za politično odgovornost, ne sme kloniti, ko jo drži v svojih rokah,"" je po srečanju s kanclerko komentiral predsednik.
V prihodnjih dneh se bo srečal z voditelji strank, ki so sodelovale na koalicijskih pogovorih. Vodja Zelenih Cem Özdemir je že sporočil, da ga je Steimeier v torek povabil na pogovor. Pogajalka te stranke Katrin Göring-Eckardt pa je dejala, da se ji zdijo predčasne volitve najverjetnejše, poroča nemška dnevnoinformativna oddaja Tagesschau.
Bavarska Krščansko-socialna unija (CSU) ocenjuje, da so najverjetnejše predčasne volitve, kljub temu pa je predsednik stranke Horst Seehofer pozval SPD, naj prevzame odgovornost. ""Vseeno bomo nagovorili SPD, tu se priključujem kanclerki. SPD bi morali povabiti na pogovore,"" je dejal.
Voda na mlin AfD-juNove volitve pa bi lahko bile tudi voda na mlin skrajno desni Alternativi za Nemčijo, glede na to, da se štirim strankam ni uspelo zediniti glede enega najbolj perečih vprašanj, torej politike priseljevanja in begunske politike. To bi znala skrajna desnica na predčasnih volitvah dobro unovčiti, je še poročala Polona Fijavž.
Trenutek streznjenjaKot piše Reuters, je bil propad pogajanj trenutek streznjenja v karieri Angele Merkel, ki je v 12 letih vladanja postala simbol stabilnosti in ki je vodila največje evropsko gospodarstvo med finančno krizo in ob prihodu prebežnikov, v času katerega je bila na čelu graditve odnosa med EU-jem in Turčijo glede njihovega zaustavljanja.
Dogovor je bil na dosegu rokVodja Svobodnih demokratov Lindner je domnevno nepričakovano potezo, prekinitev pogajanj, izvedel s pripravljeno izjavo za javnost, zato številni namigujejo, da gre za taktiko stranke, ki ni bila pripravljena stopiti v vladno koalicijo, in da je očitno računala, da lahko to stališče bolje iztrži na naslednjih volitvah. Kajti zanimivo je, da druge tri stranke, Zeleni, CDU in CSU, trdijo, da bi bil kompromis mogoč, je še poročala dopisnica. Celo bavarski ministrski predsednik Seehofer, ki je bil najbolj nepripravljen popuščati, predvsem pri podnebnih vprašanjih in priseljevanju za najožje družinske člane, je menil, da je bil dogovor na dosegu roke. Najhuje je za Stranko zelenih, ki je popustila pri največ vprašanjih, da bi koalicijo lahko sestavili."
http://www.rtvslo.si/svet/v-libiji-prebeznike-na-trznici-prodajajo-kot-suznje/438215,prebežnik,407,"
					18. november 2017 ob 16:34
					Tripoli - MMC RTV SLO, STA","
B. V.
",V Libiji prebežnike na tržnici prodajajo kot sužnje,"Prebežnike iz podsaharske Afrike v Libiji prodajajo kot sužnje na tržnici. Mlade moške prodajajo na dražbi kot delavce na kmetijah. Navedbe o suženjstvu prebežnikov v Libiji so sicer stare že več mesecev.
Ameriška televizija CNN je ta teden objavila videoposnetek, ki prikazuje, kako prebežnike prodajajo kot sužnje. Na posnetku, ki je sprožil izraze ogorčenja od Afriške unije, ki zahteva pregon takšnega ""odvratnega"" početja ""iz nekega drugega časa"", je med drugim videti dva mlada moška, ki ju neznani dražitelj na koncu proda za skupno 800 ameriških dolarjev.
""Človek na prodaj za 400 dolarjev,"" so zapisali na CNN-u. Po dražbi so se novinarji televizije srečali z obema prodanima moškima, a sta bila tako prizadeta in prestrašena, da sploh nista mogla govoriti.
Tovrstne dražbe naj bi potekale na najmanj devetih krajih v Libiji. Dokazno gradivo je CNN predal libijskim oblastem, ki so obljubile, da bodo zadevo preiskale.
ZN opozarja: Sodelovanje EU-ja z Libijo za zaustavitev prebežnikov nehumano
Afriška unija obljublja ukrepanje""Te sodobne suženjske prakse je treba prekiniti,"" je po poročanju BBC-ja povedal predsedujoči Afriški uniji, gvinejski predsednik Alpha Condé. ""Afriška unija bo zato uporabila vsa orodja, ki jih ima na voljo,"" je dodal.
Mednarodna organizacija za migracije (IOM) je že aprila sporočila, da ima dokaze o suženjstvu v Libiji. Njihov predstavnik v Libiji Othman Belbeisi je takrat povedal, da je cena ljudi odvisna od njihovih sposobnosti. ""Če recimo znaš pleskati ali polagati ploščice, si dražji,"" je povedal.
Aprila je glede prodaje Belbeisi dejal: ""Prodaja ljudi je med tihotapci ljudi postala trend, hkrati pa mreže tihotapcev v Libiji postajajo vse močnejše. Prebežnike prodajajo na tržnicah kot blago po ceni od 200 do 500 ameriških dolarjev."" Predmet trgovanja so tudi ženske, ki jih libijski zasebniki odpeljejo na dom in jih prisilijo v spolno suženjstvo. Februarja pa je ZN-ova agencija za otroke Unicef izdala poročilo, ki ugotavlja, da je veliko otrok na poti iz Libije v Italijo prodanih v suženjstvo, izpostavljenih nasilju in spolnim zlorabam.
""Nehumano"" sodelovanje EU-ja pri zaustavljanju prebežnikovLibija, ki je po uporu voditelju Moamerju Gadafiju in posredovanju Zahoda leta 2011 v kaosu, je pomembna tranzitna točka za prebežnike, ki iz političnih ali ekonomskih razlogov množično zapuščajo države podsaharske Afrike in poskušajo priti v Evropo.
Številni pristanejo v rokah tihotapcev ljudi, od katerih so popolnoma odvisni. To se je še posebej pokazalo po tem, ko so libijske oblasti ob podpori Evropske unije okrepile prizadevanja za zaustavitev prihoda prebežnikov prek Sredozemskega morja. To sodelovanje EU-ja je ZN pred dnevi označil za nehumano."
http://www.rtvslo.si/slovenija/vrsta-novinarjev-kljub-kriticnim-razmeram-v-medijih-ponuja-razlog-za-optimizem/438170,prebežnik,548,"
					17. november 2017 ob 21:25,zadnji poseg: 17. november 2017 ob 21:51
					Ljubljana - MMC RTV SLO, STA","
T. H.
","""Vrsta novinarjev kljub kritičnim razmeram v medijih ponuja razlog za optimizem""","Društvo novinarjev Slovenije je letošnjo nagrado za življenjski prispevek k slovenskemu novinarstvu podelilo Zdenku Vrdlovcu z Dnevnika. Nagradi tudi za ekipo novinarjev Vala 202 in TV Slovenija.
Novinarske nagrade Čuvaj/Watchdog so nagrade Društva novinarjev Slovenije (DNS), ki povezuje skoraj tisoč članov in so jih nocoj v okviru medijskega festivala Naprej/Forward podelili v ljubljanski Moderni galeriji.
""Vrsta novinarjev svoje delo opravlja odgovorno, profesionalno in verodostojno ter kljub kritičnim razmeram v medijih ponuja razlog za optimizem,"" je porota zapisala v obrazložitvi nagrad. Številni predlogi za nagrade utrjujejo prepričanje, da je v slovenskem medijskem prostoru veliko odličnih novinarjev, ugotavljajo v DNS-ju.
Obširni opus nagrajenca Zdenka Vrdlovca poleg skoraj nepregledne količine novinarskih člankov, komentarjev, intervjujev in kritik obsega tudi vrsto knjižnih del s področja slovenskega in svetovnega filma. V vseh njegovih besedilih se kažejo izjemna artikuliranost misli, izboren slog in umerjena, pretehtana presoja, ki izhajajo iz garaškega, dolgotrajnega in podrobnega študija obravnavanih tematik, je o nagrajencu za življenjski prispevek zapisala porota društva.
""Bil sem presenečen, a hkrati še posebej vesel, ker je društvo nagradilo ravno filmskega kritika,"" je ob podelitvi nagrade povedal Vrdlovec. Ob tem je izpostavil še pomembno družbenokritično vlogo novinarjev.
Nagrado za izstopajoč novinarski dosežek v lanskem letu je DNS podelil ekipi novinarjev Vala 202 za raziskovalno zgodbo Siniševo delo o migrantskih delavcih. Inovativen pripovedovalski pristop v šestih delih posebnega podkasta po mnenju porote sledi najboljšim svetovnim zgledom in sodobnim smernicam.
Nagrado za izstopajoč novinarski dosežek je prejel tudi Večerov ilustrator Ciril Horjak, avtor, ki po mnenju porote ""fascinira s kompleksnostjo in hkratno preprostostjo komuniciranja z bralci"" in ki nikoli ne okleva govoriti o času, ljudeh in dogajanju točno tako, kot si zaslužijo.
Isto nagrado je prejel tudi novinar Vestnika Timotej Milanov, ki je z odlično opravljenim novinarskim delom ubranil enega ključnih pomurskih medijev pred političnim prevzemom in ob tem zaščitil interes javnosti, ki mora dobiti verodostojne informacije in ne informacije po meri politike, so nagrado obrazložili v DNS-ju.
Čuvaja za izstopajoč novinarski dosežek je prejela tudi Lidija Hren z ekipo za oddajo Tarča Od sledi do razkritja na Televiziji Slovenija, ki je s primerjavo cen zdravil in medicinskih pripomočkov osupnila javnost. ""Razkritja niso ostala brez posledic - javnost, politika in ministrstvo so zahtevali odgovore, ministrica za zdravje je naložila pristojnim, naj pripravijo enotno bazo podatkov, leto po objavi so novogoriški kriminalisti vložili prvo kazensko ovadbo,"" so v obrazložitvi nagrade zapisali v DNS-ju.
Nagrado za izjemen dosežek v novinarski fotografiji je z zabeleženim trenutkom slavja nogometašev Olimpije in izrazito jezo vratarja Ankarana, ki po oceni porote sporoča nekaj več od običajnega prikaza nogometnega popoldneva, prejel fotoreporter Večera Andrej Petelinšek. Nagrado za fotoreportažo pa je s serijo Predzadnja postaja prejel Dnevnikov fotoreporter Jaka Gasar. Fotografije so nastale v zapuščenih skladiščih železniške postaje v Beogradu v Srbiji, kjer so predvsem begunci in prebežniki iz Afganistana in Pakistana.
Letošnji debitantski nagradi za dosežke mladih novinarjev sta pripadli novinarki POP TV-ja Tjaši Dugulin in novinarju Dela Juretu Koscu. Kot pojasnjuje porota, je prva v času sprememb medijskega prostora in poudarka na družbenih omrežjih tista, ki razume trende in ve, kaj je pravo vprašanje in kako delati televizijo. Kosca pa odlikuje zelo dobro poznavanje problematike brexita, v prispevkih pa poskrbi za dober jezik, zanimive sogovornike in utemeljene trditve.
Pohvalo porote sta prejela še fotoreporter Dela Voranc Vogel ter novinar POP TV-ja in 24ur.com Blaž Garbajs."
http://www.rtvslo.si/crna-kronika/romun-prevazal-13-tujcev-hrvat-pa-30/438150,prebežnik,216,"
					17. november 2017 ob 16:23
					Ljutomer - MMC RTV SLO, STA","
T. H.
","Romun prevažal 13 tujcev, Hrvat pa 30","Ljutomerski policisti so v kombiju hrvaškega državljana odkrili 30 tujcev, kar je že drugi odkriti primer nezakonitega prevoza tujcev v tem tednu.
Policisti policijske postaje Ljutomer so danes v občini Razkrižje zaustavili kombinirano vozilo hrvaških registrskih oznak, ki ga je vozil 33-letni hrvaški državljan.
Pri kontroli vozila in potnikov so policisti ugotovili, da je voznik v kombiju nezakonito prevažal 30 tujcev, so danes sporočili s Policijske uprave Murska Sobota.
Tujci so državljani Irana, Pakistana, Afganistana, Kube, Turčije in Alžirije, med njimi so tudi ženske, otroci in dojenček.
Tujci nimajo nobenih dokumentov. Nudili so jim potrebno zdravniško pomoč, med drugim so nosečo tujko odpeljali v bolnišnico, od koder so jo že odpustili.
Po prvih razgovorih so vsi tujci zaprosili za azil. Policisti opravljajo nadaljnje postopke. Zoper 33-letnega voznika kombija so odredili pridržanje in ga bodo s kazensko ovadbo privedli na okrožno državno tožilstvo.
Romun prevažal 13 tujcevTo je že drugi primer nezakonitega prevoza tujcev v tem tednu. Že v nedeljo so na relaciji Šprinc-Kopriva zaustavili vozilo italijanskih registrskih oznak, ki ga je vozil romunski državljan. Prevažal je 12 državljanov Afganistana in državljana Indije.
Po končanih postopkih so tujce predali hrvaškim varnostnim organom, 40-letnega državljana Romunije pa so zaradi utemeljenega suma storitve kaznivega dejanja prepovedanega prehajanja meje ali ozemlja privedli k preiskovalnemu sodniku, ki je zanj odredil pripor."
http://www.rtvslo.si/slovenija/o-samiju-razpravljala-tudi-komisija-dz-ja-trcek-zato-iz-nje-protestno-odhaja/438005,prebežnik,738,"
					16. november 2017 ob 12:10
					Ljubljana - MMC RTV SLO, STA","
T. K. B.
","O Šamiju razpravljala tudi komisija DZ-ja, Trček zato iz nje protestno odhaja","Parlamentarna komisija za nadzor obveščevalnih in varnostnih služb je razpravljala tudi o primeru begunca Ahmada Šamija. Franc Trček (Levica) meni, da je komisija presegla pooblastila, zato je napovedal izstop iz nje.
Komisija za nadzor obveščevalnih in varnostnih služb (Knovs) se je seznanila s spremenjenimi pravili po sodbi Evropskega sodišča glede vračanja migrantov, je po seji pojasnil njen predsednik Branko Grims in dodal, da gre za spremenjena pravila po sodbi Evropskega sodišča za človekove pravice glede vračanja migrantov, po kateri Slovenija v skladu z dublinsko uredbo ni dolžna odločati o prošnji za azil, če begunec zanj ne zaprosi v prvi varni državi.
Iz tega je po njegovih besedah nastal tudi problem sirskega begunca Ahmada Šamija, za katerega je ministrstvo za notranje zadeve izdalo odločbo o deportaciji na Hrvaško, temu je pritrdilo vrhovno sodišče, pritožbo pa je zavrnilo tudi ustavno sodišče. A deportacije, ki naj bi bila v torek, tudi po pozivu predsednika vlade Mira Cerarja ni bilo. ""Šamija so samo seznanili, da je zdaj tujec z neurejenim statusom,"" je dejal Grims in pojasnil, da je na seji opozoril, da je pričakovati, da se deportacija izvrši skladno z načeli pravne države.
Grims: Takšnega primera še ni biloRazpravljali so tudi o tem, ali je še kak podoben primer Šamijevemu, je dejal Grims in odgovori, da takšnega primera doslej ni bilo, saj ga ni moglo biti. ""Nihče nima pravice vmešavati se v bodisi pravnomočno končan upravni postopek, to vodi v popoln kaos v državi, niti nihče nima pravice se vmešavati v pravnomočno sodno odločitev,"" je dejal. Če to stori nekdo iz izvršilne veje oblasti, gre po njegovih besedah za protiustavno vpletanje ene veje oblasti v drugo. O tem bodo odločale druge institucije, saj Knovs za to ni pristojen, je pojasnil.
Dodal pa je, da so osvetlili, kaj to pomeni s širšega vidika za državo. Spremembe zakonodaje in odločitev evropskega sodišča in pravna pravila, ki se uporabljajo v praksi pri premeščanju nezakonitih prebežnikov, pomenijo, da so najbolj odgovorne tiste države, v katere migranti prvič stopijo čez mejo EU-ja, je poudaril Grims. V Slovenijo je bilo po njegovih besedah doslej po teh pravilih vrnjenih nekaj več kot 20 nezakonitih prebežnikov, iz naše države pa ""v tem trenutku poteka samo premestitev Ahmada Šamija"". Po ocenah ministrstva za notranje zadeve so nam ta spremenjena pravila lahko v korist, kajti najbolj odgovorne so države, ki so na zunanji meji, je dejal Grims. Kot je dodal, je bilo zahtevkov za premestitev v Slovenijo po besedah notranje ministrice Vesne Györkös Žnidar bistveno več, vendar so jih zavrnili.
Trček: Komisija ni pristojna za obravnavoTrček je prepričan, da komisija ni pristojna za obravnavo te teme, napovedal je izstop iz nje. Poudaril je, da se kot odgovoren politik takšnih zlorab ne gre. ""To, kar se je danes dogajalo, za kar je celo Grims sam priznal, da to ni vsebina dela komisije, je prestopilo rob,"" je pojasnil Trček. Grims je glede tega dejal, da razen seznanitvenih drugih sklepov danes niso sprejemali. ""Gre za vprašanja, ki jih pač ne urejamo na Knovsu, ampak se z njimi lahko samo seznanimo,"" je povedal.
Na Trčkove očitke o prekoračitvi pooblastil je Grims odvrnil: ""Če je preučitev pravnih pravil Evropske unije, preučitev sodb Evropskega sodišča za človekove pravice, preučitev števila migrantov, ki so ali bodo na tej osnovi izročeni Sloveniji ali so v postopku premestitve v eno od sosednjih držav iz Slovenije, politična zloraba, potem resnično ne vem, kako naj parlament opravlja svojo nadzorno funkcijo"". Po njegovih besedah vse to brez dvoma vpliva na varnost Slovenije, bremeni njene službe in mora biti izvedeno skladno s pravnimi pravili Slovenije in meddržavnimi pogodbami ob doslednem spoštovanju človekovih pravic.
Po Trčkovem prepričanju je Knovs že kmalu po ustanovitvi postal trobilo SDS-a. Pojasnil je, da so se v sredo s koalicijskimi strankami pogovarjali, da ""temu naredijo konec"", a da sta SMC in DeSUS zamočila, skupaj s predstavnikom SD-ja pa na seji nista sodelovala. Matjaž Nemec (SD) je namreč sejo prav tako kot Trček obstruiral.
Članstvo v Knovsu ureja poseben zakon. Poslanska skupina Levica mora o izstopu njihovega poslanca pisno obvestiti predsednika DZ-ja Milana Brgleza, ta pa nato predlog za razrešitev uvrsti na sejo DZ. V Levici so za STA pojasnili, da drugega svojega poslanca za člana Knovsa ne bodo predlagali.
Vlada danes o tem ni razpravljalaKljub navedbam koalicijskih partnerjev, da naj bi vlada že danes razpravljala o primeru sirskega begunca Ahmada Šamija, pa so v uradu vlade za komuniciranje pojasnilli, da se to ni zgodilo, saj vlada potrebuje še nekaj dodatnih informacij."
http://www.rtvslo.si/zabava/zanimivosti/ustvarjalci-priljubljene-igre-s-kartami-prekrizali-namero-trumpa-o-gradnji-zidu/437969,prebežnik,378,"
					15. november 2017 ob 20:46
					Los Angeles - MMC RTV SLO","
K. K.
",Ustvarjalci priljubljene igre s kartami prekrižali namero Trumpa o gradnji zidu,"Veliki načrt ameriškega predsednika Donalda Trumpa, da postavi zid na meji z Mehiko, so zatresli ustvarjalci igre s kartami Cards Against Humanity, ki trdijo, da so kupili velik del zemlje ob meji.
Podjetje, ki je znano po svojih potegavščinah, se je po poročanju britanskega Independenta pridružilo demokratom, okoljevarstvenikom in zastopnikom prebežnikov v boju proti Trumpu. ""Če ste glasovali za Trumpa, potem boste hoteli to preskočiti,"" so zapisali na svoji spletni strani.
Iz podjetja, ki izdeluje priljubljene karte, so še sporočili, da je Trump ""smešna pošast, ki se boji Mehičanov"". ""Tako se jih boji, da bi zgradil dvajset milijard vreden zid, s katerim - kot vemo vsi - ne bo dosegel ničesar,"" so zapisali po poročanju spletne strani CNN. ""Kupili smo velik del zapuščene zemlje na meji in najeli odvetniško družbo, ki je specializirana za pridobivanje zemljišč in bo gradnjo zidu otežila tako s časovnega kot finančnega vidika.""
Lokacija ostaja neznankaDenar za nakup zemlje so začeli zbirati v okviru posebnih darilnih paketov, ki so jih prodajali za 15 ameriških dolarjev. Le nekaj ur po začetku kampanje so razprodali vse pakete. Toda niso sporočili, kateri del zemlje so kupili. Objavili so zgolj videoposnetek, v katerem so poudarili, da so kupili ogromno površino na meji z Mehiko in kazali posnetke konj, ki galopirajo po puščavi. Vsi, ki so prispevali k nakupu zemlje in njeni obrambi, bodo prejeli ilustriran zemljevid kupljene zemlje in certifikat obljube podjetja, da se bodo borili proti gradnji zidu.
Podjetje je znano po potegavščinah, kot je podvig, ki so ga izvedli na črni petek leta 2015, ko so prodali za 50.000 ameriških dolarjev (kar znese okoli 42.000 evrov) ničesar in zbrali 100.000 ameriških dolarjev (oziroma okoli 84.000 evrov) za izkop ""počitniške luknje"" sredi ničesar lani. Na začetku leta so predstavili novo igro, kjer se norčujejo iz tehnološkega sektorja in jo poimenovali Cards Against Silicon Valley. V njej najdemo karte, ki so jih poimenovali ""razumeti seksizem"" in ""pivske igre, ki temeljijo na Nintendu"".
Cards Against Humanity je igra, v kateri eden izmed igralcev postane sodnik (za en krog) in izbere črno kartico z vprašanjem ali pojmi, s katerimi je treba dopolniti stavek. Vsak igralec nato izbere iz svoje roke kartice, ki odgovorijo na vprašanje ali zapolnijo prazna mesta. Sodnik nato razsodi, kdo je izbral najbolj bizarno in smešno kombinacijo."
http://www.rtvslo.si/slovenija/han-o-ustavni-obtozbi-vlada-lahko-odloci-tudi-tako-kot-ji-veleva-neka-dusa/437943,prebežnik,1864,"
					15. november 2017 ob 17:19,zadnji poseg: 15. november 2017 ob 18:35
					Ljubljana - MMC RTV SLO, STA","
Al. Ma.
","Han o ustavni obtožbi: Vlada lahko odloči tudi tako, kot ji veleva neka duša","Parlamentarne stranke večinoma še preučujejo ustavno obtožbo SDS-a zoper premierja Mira Cerarja in se o njej ne opredeljujejo. Izjema sta SD in Levica, ki sta napovedala nasprotovanje.
Takšno oceno - da je treba predlog ustavne obtožbe še preučiti - je podal vodja poslanske skupine DeSUS-a Franc Jurša. Ko bodo zedinili mnenje o njej, ga bodo tudi sporočili. Ob tem pa je Jurša poudaril, da je Miro Cerar ustavni pravnik in mora prevzeti odgovornost za svoje besede. ""Če je povedal narobe, mora to odgovornost prevzeti,"" je dejal. Ob tem je izjavil, da so tudi v DeSUS-u želeli na neki način zaščititi tega begunca, ""a nekih izjav, ki ne bi bile v skladu z našo ustavo, pa nismo dali"".
SD: Premier je ravnal pravVodja poslanske skupine SD-ja Matjaž Han je napovedal, da v SD predloga ustavne obtožbe zoper premierja Mira Cerarja ne bodo podprli. ""Prepričani smo, da je premier v tem primeru ravnal prav. Slovenija je suverena država, zato upam, da lahko vlada na svoj način odloči, kar sama želi,"" je dejal. Na vprašanje, ali lahko vlada odloči tudi drugače kot sodišče, Han odgovarja, da sodišče ni reklo, kaj točno je treba narediti. Prepričan je, da lahko vlada v takih primerih odloči ne samo tako, kot ji veleva zakonodaja, ampak tudi tako, kot ji veleva ""neka duša"".
Na opozorilo, da je bila odločba ministrstva za notranje zadeve o deportaciji pravnomočna in izvršljiva, pa odgovarja, da potem ne ve, ""zakaj tega gospoda niso odpeljali"".
SDS po mnenju Hana z ustavno obtožbo igra dvojno igro: ""Kadar ji odločitve odgovarjajo, so za sodišče in se izgovarjajo na pravno državo, kadar ji odločbe ne odgovarjajo, pa govorijo, da je to krivosodje,"" je dejal.
Sam sicer meni, da je v torek politika naredila nekaj, kar bi ""morala verjetno narediti že mnogo prej"". V torek ""je ta politika nekaj naredila za enega malega človeka"", je dodal.
NSi: Pričakujemo, da je predlog utemeljenV NSi-ju še niso seznanjeni z vsebino. Po besedah poslanca Jerneja Vrtovca se bodo pred odločitvijo o morebitni podpori obtožbi seznanili s pravnimi mnenji glede primera Ahmada Šamija. ""Prav je, da prisluhnemo argumentom. Če bi se danes odločili, bi bilo to le politikantstvo,"" je dejal.
""Pri tem, ko govorimo o ustavni obtožbi, gre po navadi za zelo hude obtožbe. Ustavna obtožba se vlaga takrat, ko gre za evidentne kršitve bodisi zakonodaje ali ustave. Pričakujemo, da bo ta tekst imel izredno podlago,"" je v izjavi novinarjem dejal Vrtovec.
Kot je dejal, se bodo o primeru načrtovane deportacije sirskega begunca Ahmada Šamija in ukrepih politike pogovorili v poslanski skupini in v organih stranke. ""Predvsem nas zanima vsebina. Predsednik vlade je v tem primeru morda naredil korak preveč, se samovoljno, mimo odločanja vlade, prenaglo odločil za določena dejanja in se postavil nad odločitve sodišča, tudi evropskega sodišča,"" je dejal. Ob tem je opozoril, da si tudi pravniki niso enotni o tem, ali je Cerar naredil korak predaleč.
A kot je opozoril, je treba biti pozoren, da se z ukrepanjem v tem primeru ne stori krivica drugim posameznikom, ki so morda bili ali pa še bodo v enakem položaju kot Šami.
Poudaril je, da mora biti država enako pravična do vseh in ne sme postavljati nobenega posameznika v privilegiran položaj. ""V tem primeru ne vemo, ali je šlo za privilegiran položaj ali ne, da se je predsednik vlade postavil mimo sodišča, mimo odločitve vlade in se zavzel za Ahmada,"" je dejal Vrtovec.
Tako bodo počakali na pravna mnenja o tem primeru. ""Politiki sicer sprejemamo politične odločitve, so pa tudi tukaj pravne odločitve,"" je dejal.
V Levici obtožbe ne bodo podprliPoslanec Levice Miha Kordiš meni, da je Cerar sprejel eno od redkih dobrih odločitev v tem mandatu, ""pa še ta je bila sprejeta nekoliko pozno"".
Prav Kordiš je skupaj s poslancem SD-ja Janom Škobernetom odpeljal Šamija izpred azilnega doma v Ljubljani v izogib deportaciji, in sicer v prostore poslanske skupine SD-ja v državnem zboru.
Kordiš je prepričan, da do torkovih dogodkov sploh ne bi smelo priti, ker bi morali Šamija tudi uradno sprejeti v našo skupnost že prej.
V Levici po njegovih navedbah ustavne obtožbe zoper Cerarja ne podpirajo, menijo pa, da se morajo te zadeve dogajati hitreje, kot so se v primeru Šamija, ob tem pa taka medijska pozornost, kot so jo sprožile ulica in določene parlamentarne stranke, ni potrebna.
Kljub ustavni obtožbi predsednik vlade po oceni Kordiša ne more in ne sme več narediti koraka nazaj. Si pa po njegovem mnenju predlagatelji ustavne obtožbe želijo s tem pritisniti na vlado, ki bo v tem primeru odločala. Kordiš meni in upa, da bo vlada v tem ostala trdna.
""To, kar se gre danes SDS, je navadna piarovska poteza, za katero ni nobene pravne osnove. Če SDS s pravno državo misli resno, lahko njen predsednik začne dvigovati pošto sodišča,"" je še prepričan.
Na vprašanje, ali pri dejanju, ko so Šamija pripeljali v DZ, ni šlo za piarovsko dejanje, je Kordiš odgovoril z besedami, da če tega ne bi storili, nemara v tem trenutku ne bi bil več svoboden. Vodja poslanske skupine SD-ja Matjaž Han je sicer trdil nasprotno, da je bil Šami takrat, ko sta ga poslanca odpeljala, svoboden.
Nepovezana poslancaAlenka Bratušek (nepovezana poslanka, Stranka Alenke Bratušek) je v odzivu na ustavno obtožbo zoper premierja Mira Cerarja izrazila upanje, da se ta pri svojem posredovanju ni zmotil. ""Upam, da se Cerar, ki je ustavni pravnik, ni zmotil pri oceni, kaj kot predsednik vlade še lahko naredi in kaj bi se že štelo za prekoračitev njegovih pooblastil."" ""To, da je v tem primeru ravnal po vesti ali pa pač poskušal biti všečen določenemu delu volivcev, ga ne odrešuje odgovornosti, če je res zlorabil položaj.""
""Prebujenje njegove humane duše sicer pozdravljam, a ne pozabimo, da je njegova vlada okrog Slovenije postavila žico in kljub opozorilom nevladnih organizacij in strokovnjakov s področja človekovih pravic sprejela po mojem mnenju neustaven zakon o tujcih,"" je v odzivu še zapisala Bratuškova.
Vodja poslanske skupine nepovezanih poslancev, katere del sta tudi dve poslanki Stranke Alenke Bratušek, Bojan Dobovšek pa pravi, da Cerarjev vlada ""ni niti sprejela niti pojasnila kriterijev za uporabo diskrecijske klavzule iz dublinske uredbe"". ""Njegova intervencija tako dokazuje, da institucije pod njim niso sposobne presojati zdravorazumsko oziroma humanitarno,"" je zapisal.
Kogovšek Šalamonova: Postopek bi lahko obnoviliDirektorica Mirovnega inštituta Neža Kogovšek Šalamon meni, da bi lahko azilni postopek Šamiju obnovili, takrat pa izkoristili možnost diskrecijske pravice, da Slovenija odloči o azilu.
Na ministrstvu za notranje zadeve so namreč v torek pojasnili, da sirski prebežnik Ahmad Šami ni več prosilec za mednarodno zaščito, saj je bil dublinski postopek pravnomočno končan na podlagi sodbe vrhovnega sodišča.
Kogovšek Šalamonova pritrjuje ministrstvu v tem, da država v tem postopku, ki je že zaključen, nima več možnosti uveljavljanja diskrecijske pravice, saj se mora to zgoditi, ko je postopek še v teku. A po njenih informacijah niso izčrpali še vseh pravnih sredstev in je njegov primer mogoče znova odpreti oz. ga obnoviti. Ko bi bil postopek v teku, bi se država lahko odločila, da uveljavi diskrecijsko klavzulo in prevzame odgovornost za odločanje. Kot argument za obnovo postopka bi lahko navedli nove dokaze in dejstva, kot je na primer integracija Šamija v slovensko družbo. Obnovo postopka lahko sproži MNZ po uradni dolžnosti ali pa stranka v postopku, je dejala za Slovensko tiskovno agencijo.
Zagorc: Stališča so različnaTudi izredni profesor na pravni fakulteti Saša Zagorc je poudaril, da v 17. členu dublinske uredbe ni jasno določeno, do kdaj lahko država članica uveljavi diskrecijsko klavzulo, zato so stališča o tem različna. Sam pa razume, da lahko država članica kadar koli prevzame pristojnost.
Ob tem Zagorc poudarja, da je državi članici prepuščeno, da v skladu z nacionalnimi predpisi opredeli, kateri organ lahko o tem odloči. Po mednarodnem in nacionalnem pravu Slovenijo zastopa vlada. ""Zato bi načeloma rekel, da lahko le vlada po pravnomočnosti sklepa o transferju prosilca za mednarodno zaščito drugi državi članici odloči o uporabi te klavzule, če ni drugih organov, ki jim zakon podeli to pristojnost,"" je navedel pravnik.
Kogovšek Šalamonova je bila ob tem kritična do MNZ-ja. Po njenih informacijah Slovenija ne uporablja diskrecijske klavzule oziroma je to uporabila le nekajkrat že pred leti. ""Njim je v interesu, da jih vračajo, to je njihova politika,"" je dejala.
Podobno je tudi s tretjim odstavkom 51. člena zakona o tujcih, po katerem bi Šamiju lahko podelili dovoljenje za začasno prebivanje. Po njenem vedenju po tem delu člena zakona še nihče ni dobil dovoljenja za začasno prebivanje v Sloveniji.
Na ministrstvu za notranje zadeve so v torek namreč še pojasnili, da za Šamija po pravnomočnosti dublinskega postopka veljajo določbe zakona o tujcih. Premier Miro Cerar pa je napovedal, da bo vlada v prihodnjih dneh na podlagi 51. člena tega zakona odločala o tem, ali je izdaja dovoljenja za začasno prebivanje Šamiju v interesu Slovenije. Če se bo vlada tako odločila, bo MNZ ob izpolnjevanju pogojev iz 51. člena zakona o tujcih po uradni dolžnosti izdalo tako dovoljenje. S tem bo Šami pridobil zakonit status v Sloveniji po drugi pravni podlagi in se predaja Hrvaški ne bo izvedla.
Kot je pojasnila Kogovšek Šalamonova, je 51. člen sestavljen iz treh odstavkov; o Šamiju bodo najverjetneje odločali po tretjem odstavku, saj je ta veliko bolj splošen in samo v tem členu je med pogoji interes države, ki ga mora izkazati vlada, pristojno ministrstvo pa nato izvede postopek.
Kaj je v interesu državeInteres države bi lahko osnovali že samo na utemeljitvi, ki so jo pripravili njegovi zastopniki in podporniki. V njej so izpostavili predvsem njegovo uspešno integracijo; da se je vpel v slovensko družbo, se uči jezika ipd. ""Interes je lahko že v osnovi v tem, da je Slovenija zainteresirana za podelitev zaščite ljudem, še zlasti takim, ki so izkazali izjemno veliko integracijsko sposobnost,"" je dodala Kogovšek Šalamonova.
O Šamijevi prihodnosti v Sloveniji je ugibala, da mu bodo najverjetneje glede na zakon o tujcih in poročanju medijev podelili dovoljenje za začasno prebivanje za leto dni, tega pa bo nato lahko podaljševal. Po petih letih bi lahko zaprosil za dovoljenje za stalno bivanje, po desetih pa sledi naturalizacija.
""To ni najprimernejša rešitev za nekoga, ki je zbežal pred vojno v Siriji,"" je bila kritična Kogovšek Šalamonova. Status tujca, ki bi ga tako dobil, ni ugoden, saj ne bi imel posebnih pravic v državi. Pričakuje se, da se bo oseba sama preživljala, urejala obvezno zdravstveno zavarovanje ipd. Tudi z vidika združitve z družino to ni ugodno, saj je to izvedljivo šele po letu dni od pridobitve statusa, je še dodala. Zagorc pa je med ugodnostmi statusa begunca naštel še enakopraven dostop do trga dela in socialne pravice v primeru nezmožnosti za delo.
Šami hotel v AvstrijoŠami je februarja 2016 ob koncu prebežniškega vala vstopil v Slovenijo prek Hrvaške, v Sloveniji pa sprva ni zaprosil za azil, temveč je nadaljeval pot v Avstrijo. Ta ga je na meji zavrnila, nato je v Sloveniji zaprosil za azil. Njegovo prošnjo je ministrstvo za notranje zadeve (MNZ) junija 2016 zavrglo, saj je ugotovilo, da je zanjo, skladno z določili dublinske uredbe, odgovorna Hrvaška. Šamijevo pritožbo so zavrnila tudi vrhovno in ustavno sodišče ter sodišče EU-ja v Luksemburgu. MNZ je zato začel postopek deportacije, a ga niso izvedli, ko je premier Cerar napovedal opredeljevanje vlade o tem. S tem pa si je prislužil tudi predlog ustavne obtožbe, ki ga je napovedal opozicijski SDS."
http://www.rtvslo.si/slovenija/gorenak-cerar-zlorabil-polozaj-da-je-dosegel-neizvrsitev-zakonite-odlocbe-v-primeru-sami/437907,prebežnik,1205,"
					15. november 2017 ob 11:52,zadnji poseg: 15. november 2017 ob 16:49
					Ljubljana - MMC RTV SLO, STA","
G. K., Al. Ma. 
","Gorenak: Cerar zlorabil položaj, da je dosegel neizvršitev zakonite odločbe v primeru Šami","SDS je vložil predlog ustavne obtožbe zoper predsednika vlade Mira Cerarja zaradi kršenja Ustave Republike Slovenije in zakonov. Gre za primer neizročitve Sirca Ahmada Šamija Hrvaški. SDS bo predlog ustavne obtožbe vložil še danes, v skladu z ustavo in postopkom, predpisanim v zakonu o ustavi, je na novinarski konferenci pojasnil poslanec SDS-a Vinko Gorenak. Gre za ""zgodbo o ilegalnem migrantu Ahmadu Šamiju"". Ministrstvo za notranje zadeve je o njem izdalo izvršljiv pravni akt, odločbo o deportaciji na Hrvaško. Gorenak je posebej izpostavil, da je ta odločba pravnomočna, izvršljiva in je ne more odpraviti nihče več. Preizkušena je bila na upravnem, vrhovnem, ustavnem in evropskem sodišču.
Predsednik vlade Miro Cerar je z izjavami ""neposredno posegel"" v ta akt in dosegel, da se zakonita odločba zakonitega organa ne izvrši. S tem je po mnenju SDS-a storil kaznivo dejanje zlorabe položaja in pri tem nekomu omogočil pridobitev nepremoženjske koristi.
""Kar pravi Cerar, da bo uporabil drug način, in sicer 51. člen zakona o tujcih - to je nezakonito. To bi lahko storil prej, kot je bila izdana zakonita odločba. To je izjemnega pomena,"" je izjavil.
V stranki preučujejo možnost vložitve kazenske ovadbe zoper Cerarja, tako kot so to storili zoper Zvonka Fišerja in Aleša Zalarja. ""Zdaj stojita pred sodiščem oziroma ne stojita, ker se izmikata vročitvi."" Poslanec je še dejal, da bi bilo treba odločbo izpolniti. Šami bi tako šel v Zagreb, kjer bi ga obravnavali - ker ga morajo - in bi glede na državo izvora najverjetneje dobil mednarodno zaščito. In ko bi na Hrvaškem pridobil odločbo, bi se lahko prosto gibal po Evropski uniji in prišel tudi v Ljubljano, če se tu dobro počuti.
Cerar: Obtožbe odločno zavračamCerar se je odzval v izjavi za javnost. Poudaril je, da besedila ustavne obtožbe še ni prejel in zato se zdaj še ne more vsebinsko odzvati, bo pa to vsekakor storil. Zagotovil pa je, da v primeru Šamija ni bilo nobenih kršitev. ""Naj takoj izrecno povem, da obtožbe odločno zavračam. Nisem kršil ne ustave ne zakonov. Seveda bom odgovor pripravil v predpisanem roku in ga posredoval DZ-ju."" ""To zagotavljam kot ustavni pravnik in kot predsednik vlade,"" je dodal.
Dejal je, da želi SDS s ""politikantsko potezo"" ovirati delo vlade. Zagotovil je, da bo vlada svoje delo do konca mandata opravljala nemoteno.
Zatrdil je, da se ni vmešaval v postopke drugih organov in ni nikjer prekoračil svojih pristojnosti. Izjemno pomembno je, da vsi spoštujemo načela pravne države, in to je tudi ključno sporočilo mandata, je sklenil premier.
Potrebnih 46 glasovV SDS-u se sklicujejo na 119. člen ustave, ki določa, da lahko DZ predsednika vlade ali ministre pred ustavnim sodiščem obtoži kršitve ustave in zakonov, storjene pri opravljanju njihovih funkcij. Za predlog ustavne obtožbe bi moralo glasovati najmanj 46 poslancev. Če bi sklep v državnem zboru izglasovali, pa bi o morebitni kršitvi ustave slovenskega premierja presojalo ustavno sodišče, ki bi ustavno obtožbo moralo podpreti z vsaj šestimi od devetih ustavnih sodnikov.
Zastavite vprašanje Miru Cerarju!.Miro Cerar bo gost nocojšnje oddaje Odmevi. Teme pogovora bodo ustavna obtožba SDS-a zaradi primera Ahmada Šamija in druge politične teme. Z njim se bo pogovarjal Slavko Bobovnik.
.
Uporabnike MMC-ja vabimo, da tudi sami predlagate vprašanje za predsednika vlade in ga pošljete na mmc-uredniki@rtvslo.si. Uredništvo Odmevov bo izbralo eno izmed vprašanj, ki ga bo voditelj Slavko Bobovnik zastavil predsedniku vlade.
O primeru prekinjene deportacije sirskega prebežnika Šamija se je Gorenak torek razpisal tudi v svojem blogu. Ob povzemanju torkovega dogajanja je namreč med drugim premierjevo ravnanje označil za ""nedopusten poseg, ki je organe odločanja pozval, naj začasno zadržijo izvedbo deportacije"". ""Poudarjam, da za kaj takega Cerar nima ne pravne podlage ne pravice in da to njegovo početje predstavlja najnevarnejši napad na odločitev vrhovnega sodišča in neposreden poziv k nespoštovanju sodne odločitve, kar pa pomeni seveda odprtje vrat kaosu in anarhiji v državi.""
Za Šamija je bila ta teden namreč načrtovana deportacija. A je Cerar po pritiskih in protestih civilne družbe in tudi dela poslancev v torek napovedal, da bo vlada na eni izmed prihodnjih sej odločala o interesu države za izdajo dovoljenja za začasno prebivanje Šamiju.
V zgodovini več primerov predloga obtožbeV zgodovini je bilo že več neuspešnih predloga ustavne obtožbe. Prvo zoper predsednika vlade Janeza Drnovška so zaradi španskega kompromisa poslanci opozicije vložili leta 1995. Leta 1998 sta bili zoper Janeza Drnovška vloženi še dve obtožbi (obe je podal SDS). Obe zaradi sklenitve tajnega slovensko-izraelskega varnostnega sporazuma v letu 1995. Četrti primer pa je bil leta 2010, ko so v strankah SDS in SLS predlagali ustavno obtožbo takratnega predsednika Danila Türka.
Takrat je na zahtevo 33 poslancev opozicijskih SDS-a in SLS-a DZ odločal, ali je predsednik Türk pri opravljanju svoje funkcije prekršil 34 členov ustave in tri člene kazenskega zakonika, ker je s srebrnim redom za zasluge odlikoval nekdanjega republiškega sekretarja za notranje zadeve Tomaža Ertla. Predlog obtožbe je tedaj padel v vodo, saj je za glasovalo 32, proti pa je bilo 52 poslancev.
Predlog ustavne obtožbe zoper predsednika Türka je takrat za MMC komentiral tudi sedanji premier Miro Cerar, ki se je zdaj sam znašel v identičnem položaju. ""Kadar gre za tako resno obtožbo, kot je ustavna obtožba zoper predsednika republike, si je treba vzeti dovolj časa za premislek o njeni utemeljenosti. Zagotovo je ob tem še pred izrekanjem dokončnih mnenj treba počakati tudi na odgovor obtoženega, tj. predsednika države. V tem trenutku zato utemeljenosti ustavne obtožbe še nikakor ne morem oceniti oziroma komentirati,"" je pravni strokovnjak Cerar tedaj odvrnil na vprašanje MMC-ja, kako komentira pravno utemeljenost ustavne obtožbe proti predsedniku Türku.
Leta 2014 pa je SDS napovedal ustavno obtožbo takratne premierke Alenke Bratušek, če ta ne bi odstopila v postavljenem nekajdnevnem roku. Očitali so ji predvsem, da vlada zamuja z izvedbenim zakonom o fiskalnem pravilu in s tem krši ustavno ureditev. Sprožitve postopka ustavne obtožbe ni bilo, saj je Bratuškova nekaj tednov pozneje tudi odstopila, sicer po tistem, ko je na kongresu stranke Pozitivna Slovenija v tekmi za mesto predsednika izgubila proti Zoranu Jankoviću.
Za obtožbo potrebnih 10 podpisovPoslovnik DZ-ja določa, da lahko najmanj deset poslancev predlaga državnemu zboru, da obtoži predsednika vlade pred ustavnim sodiščem. Na zahtevo DZ-ja nato mnenje o predlogu obtožbe premierja poda predsednik republike. DZ o obtožbi odloča z večino glasov vseh poslancev, in sicer najpozneje v 60 dneh po vložitvi predloga. Če odločitve v tem roku ne sprejme, se šteje, da je predlog zavrnjen.
Če je sklep o obtožbi sprejet, ga v skladu z zakonom o ustavnem sodišču predsednik DZ-ja pošlje predsedniku ustavnega sodišča. Sklep mora vsebovati opis zatrjevane kršitve ustave oziroma hujše kršitve zakona in predlog dokazov o tej kršitvi. Predsednik vlade lahko na obtožbo odgovori.
Ustavno sodišče odloča z dvotretjinsko večinoUstavno sodišče nato opravi javno obravnavo. Z dvotretjinsko večino glasov vseh sodnikov lahko odloči, da obtoženi začasno, do končne odločitve, ne sme opravljati svoje funkcije. Če ustavno sodišče ugotovi, da obtožba ni utemeljena, z odločbo oprosti obtoženega.
Če ustavno sodišče ugotovi kršitev ustave ali hujšo kršitev zakona, z odločbo ugotovi utemeljenost obtožbe, lahko pa odloči tudi, da predsedniku vlade preneha funkcija. Tudi odločitev o utemeljenosti obtožbe in odločitev o prenehanju funkcije sprejme ustavno sodišče z dvotretjinsko večino glasov vseh sodnikov.
DZ lahko ustavno obtožbo sprejme tudi zoper ministra ali predsednika republike, je pa v primeru slednjega potreben predlog, ki je podprt s podpisi najmanj 30 poslancev."
http://www.rtvslo.si/svet/italija-avstrija-in-nemcija-z-okrepljenim-mejnim-nadzorom-vlakov-na-brennerju/437896,prebežnik,269,"
					15. november 2017 ob 10:18
					Dunaj - MMC RTV SLO, STA","
J. R.
","Italija, Avstrija in Nemčija z okrepljenim mejnim nadzorom vlakov na Brennerju","Italija, Avstrija in Nemčija so se uradno dogovorile za skupni, okrepljeni nadzor nad tovornimi vlaki na italijanski strani mejnega prehoda na prelazu Brenner, ki ga sicer izvajajo že en teden.
Cilj dogovora je ustaviti prebežnike že na italijanskih tleh, da bi preprečili nezakonite vstope v Avstrijo in pozneje v Nemčijo.
Avstrijski notranji minister Wolfgang Sobotka se je z italijanskim in nemškim kolegom Marcom Minnitijem in Thomasom de Maizierom dogovoril za izvajanje prilagojenega in skupnega nadzora na italijanski strani Brennerja, poroča avstrijska tiskovna agencija APA.
Ta korak vidi kot pomemben ukrep v nadaljnjem boju proti nezakonitim migracijam. ""Nezakonite migracije niso nikakršen kavalirski delikt in narediti moramo vse, kar je v naši moči, da bi preprečili do ljudi zaničevalno trgovino tihotapcev,"" je dejal. Skupne preglede izvajajo že od preteklega tedna.
Do zdaj je lahko Avstrija preiskave tovornih vlakov v iskanju morebitnih prebežnikov izvajala šele na avstrijski strani meje, po novem pa lahko to počne že na italijanski strani. Sobotka se je za to zahvalil italijanskemu kolegu.
Na tovornem vlaku našli petletnega dečkaPrav na Brennerju je italijanska policija v ponedeljek na tovornem vlaku odkrila petletnega dečka, ki je bil močno podhlajen in ki so ga prepeljali v bolnišnico. Na mejnem prehodu se trenutno temperature gibljejo okrog ledišča, ponoči se spustijo do minus deset stopinj Celzija.
Deček je zvit ležal pod tovornjakom, ki so ga premestili na vlak. Med pregledom so ga policisti odkrili, ker so slišali tiho jokanje. Glede na lastne navedbe mu je ime Anthony in prihaja iz Sierre Leone, iskanje njegovih staršev pa za zdaj ni obrodilo sadov. Deček je v bolnišnici v mestu Bressanone in je zunaj smrtne nevarnosti."
http://www.rtvslo.si/svet/bih-na-poti-v-nato-premaguje-vojaske-ovire-a-ne-politicnih/437858,prebežnik,307,"
					14. november 2017 ob 19:08
					Bruselj,Sarajevo - MMC RTV SLO, Reuters","
B. V.
","BiH na poti v Nato premaguje vojaške ovire, a ne političnih","Vodja vojaškega odbora Nata Petr Pavel je dejal, da BiH izpolnjuje vojaške pogoje za naslednji korak v pridruževanju vojaški zvezi, a da ni jasno, ali bo izpolnil tudi politične.
Bosna in Hercegovina sicer želi aktivirati Akcijski načrt za članstvo, formalni korak v okviru pridruževanja Natu, a mora pred tem dokončati registracijo vseh svojih vojaških sredstev v obeh entitetah, torej tako v bošnjaško-hrvaški Federaciji BiH-a kot Republiki srbski.
Kot poroča Reuters, pa bosanski Srbi nasprotujejo, da bi centralna vlada v Sarajevu registrirala vojaška sredstva Republike srbske. Srbska entiteta ni naklonjena članstvu BiH-a v Natu, ki je leta 1995 bombardiral srbske položaje v BiH-u, leta 1999 pa Zvezno republiko Jugoslavijo. V Republiki srbski naj bi tako organizirali referendum o članstvu v tej vojaški zvezi.
Pavel, češki general in vodja Natovega vojaškega odbora, pa je medtem pohvalil napredek BiH-a na vojaški ravni. ""Naše priporočilo glede stopnje medoperativnosti in truda, ki ga oborožene sile vlagajo v reforme, bo pozitivno,"" je dejal. Kot je poudaril, pa bo odločitev, ali naj BiH aktivira Akcijski načrt za članstvo, politična.
Dragan Čović, predsednik trojnega predsedstva BiH-a, sestavljenega iz srbskega, hrvaškega in bošnjaškega člana, sicer bosanski Hrvat, je izrazil optimizem, da bi se lahko zunanji ministri članic Nata odločili, da aktivirajo omenjeni akcijski načrt na srečanju v Bruslju 5. in 6. decembra. Aktivacija tega načrta sicer sama po sebi še ni zagotovilo za članstvo v Natu.
Nato med grožnje Balkanu uvršča Rusijo, prebežnike, terorizemNato ima po Pavlovih besedah močan interes za stabilnost Balkana, med grožnjami, ki veljajo za vso Evropo, pa je omenil Rusijo, nezakonite migracije in terorizem.
Predsedstvo BiH-a, centralna vlada v Sarajevu in bošnjaško-hrvaška Federacija BiH-a že dolgo pravijo, da sta članstvi v Natu in EU-ju strateški prioriteti.
Na drugi strani se bosanski Srbi nagibajo bolj k Rusiji, svojo politiko pa prilagajajo politiki Srbije, kjer je Nato predvsem zaradi agresije leta 1999 močno nepriljubljen."
http://www.rtvslo.si/evropska-unija/zn-opozarja-sodelovanje-eu-ja-z-libijo-za-zaustavitev-prebeznikov-nehumano/437845,prebežnik,370,"
					14. november 2017 ob 17:30
					Bruselj,Tripoli - MMC RTV SLO, STA","
B. V.
",ZN opozarja: Sodelovanje EU-ja z Libijo za zaustavitev prebežnikov nehumano,"Visoki komisar ZN-a za človekove pravice Zeid Al Husein je dejal, da je sodelovanje EU-ja z Libijo pri prestrezanju prebežnikov in njihovem vračanju v Libijo nehumano. ""To je sramota za vest človeštva,"" je dejal.
EU namreč skuša s pomočjo Libiji zaustaviti prebežnike pred prihodom v Evropo prek Sredozemskega morja. ""Trpljenje prebežnikov, priprtih v Libiji, je sramota za vest človeštva,"" je v sporočilu za javnost opozoril visoki komisar ZN-a za človekove pravice Zeid Al Husein. Po njegovih besedah je ""evropska politika pomoči libijski obalni straži pri prestrezanju in vračanju prebežnikov v Sredozemlju nehumana"".
Libija, ki je od zrušenja dolgoletnega voditelja Moamerja Gadafija v kaotičnem stanju, je pomembna tranzitna točka za prebežnike, ki poskušajo priti v Evropo. Pri tem številni pristanejo v rokah tihotapcev ljudi, kjer so izpostavljeni hudim zlorabam, poroča francoska tiskovna agencija AFP.
Kot je opozoril Zeid, so že tako grozljive razmere v Libiji zdaj postale katastrofalne. Mednarodna skupnost si ne more več zatiskati oči pred nepojmljivimi grozotami, ki jih prenašajo prebežniki v tej državi, in se pretvarjati, da je položaj mogoče popraviti zgolj z izboljšanjem razmer v centrih za pridržanje, je dodal.
Oropani dostojanstva""Pridržani nimajo nobene možnosti izpodbijanja legalnosti pridržanja in dostopa do pravne pomoči,"" so še opozorili v Visokem komisariatu ZN-a za človekove pravice.
Opazovalci ZN-a, ki so obiskali centre za pridržanje, so dejali, da so tam našli ""na tisoče izčrpanih in travmatiziranih moških, žensk in otrok, zloženih drugega na drugem"", poroča BBC. Al Husein je še dejal, da so prebežniki zaklenjeni v hangarjih in oropani dostojanstva ter ""brez dostopa do najosnovnejših potrebščin"".
Sodelavci ZN-a, ki so obiskali centre za pridržanje v Tripolisu, so navajali poročanja pridržanih o pretepanjih, mučenjih in spolnih zlorabah tako v času prevoza kot v samih centrih za pridržanje.
""Ne smemo biti tihi očividci sodobnega suženjstva, posilstev in drugega spolnega nasilja ter nezakonitih ubojev v imenu upravljanja migracij in preprečevanja prihoda obupanih in travmatiziranih ljudi v Evropo,"" je dejal Al Husein.
Pridržanih skoraj 20.000 ljudiPo podatkih libijskih oblasti je bilo na začetku novembra v centrih za pridržanje pod njihovim nadzorom 19.900 ljudi, medtem ko jih je bilo sredi septembra okoli 7.000. Velik porast se je zgodil, ker so oblasti pridržale več tisoč prebežnikov, ki so jih predtem zadrževali tihotapci v Sabrati zahodno od Tripolisa."
http://www.rtvslo.si/slovenija/samija-se-ne-bodo-deportirali-cerar-obljublja-razpravo-na-vladi/437784,prebežnik,1476,"
					14. november 2017 ob 08:03,zadnji poseg: 14. november 2017 ob 17:17
					Ljubljana - MMC RTV SLO","
A. S., G. K.
",Šamija (še) ne bodo deportirali. Cerar obljublja razpravo na vladi.,"Vlada bo odločala, ali je v interesu države, da sirskemu prebežniku Ahmadu Šamiju izdajo dovoljenje za začasno prebivanje. Za zdaj ga torej ne bodo deportirali na Hrvaško.
Po besedah premierja Mira Cerarja gre pri Ahmadu Šamiju za izjemen primer človeške usode prebežnika, ki se je dobro vključil v slovensko družbo. Zato napoveduje, da bodo v tem primeru uporabili drugo zakonodajo (zakon o tujcih) in na vladi obravnavali vprašanje, ali obstaja interes Republike Slovenije za izdajo dovoljenja za začasno prebivanje. ""Treba se je spomniti, da smo se 2015 soočili z množičnimi migracijami. Vse migrante smo obravnavali humano in omogočali dostojno obravnavo. Primer Šamija je iz tistih časov.""
Prepričan pa je, da ministrstvo za notranje zadeve ne more ravnati drugače, kot je, saj je Šami lanskega februarja v Slovenijo vstopil prek Hrvaške in nadaljeval pot proti Avstriji, ki ga je zavrnila, šele nato je v Sloveniji zaprosil za azil. Njegovo prošnjo je ministrstvo za notranje zadeve junija 2016 zavrglo, saj je ugotovilo, da je zanjo, skladno z določili dublinske uredbe, odgovorna Hrvaška. Stališču so pritrdila slovenska in evropsko sodišča. Vlada bo odločila, ali je v državnem interesu, da mu MNZ izda dovoljenje o začasnem bivanju. To bo storila na predlog urada za oskrbo in integracijo ter na podlagi zakona o tujcih.
MNZ: Šami ni več prosilec za mednarodno zaščitoNa MNZ pa so pojasnili, da Šami ni več prosilec za mednarodno zaščito, saj je bil dublinski postopek pravnomočno končan na podlagi sodbe vrhovnega sodišča. Predaja Hrvaški je pomenila le posledico pravnomočnosti sodbe vrhovnega sodišča, so poudarili.
Postopek, ki ga je predlagal predsednik vlade, pa bodo vodili skladno z zakonom o tujcih. Ko oziroma če bo vlada sprejela sklep, da je izdaja dovoljenja za začasno prebivanje Ahmedu v interesu Slovenije, bo MNZ ob izpolnjevanju pogojev iz 51. člena zakona o tujcih po uradni dolžnosti izdalo tako dovoljenje. Tako bo pridobil zakonit status v Sloveniji po drugi pravni podlagi in se predaja Hrvaški ne bo izvedla, so še pojasnili.
Poslanca Šamija odpeljala v DZZgodaj zjutraj je pred azilnim domom na Viču v Ljubljani potekal protest proti deportaciji 45-letnega sirskega prebežnika Ahmada Šamija. V bran proti deportaciji sta pred azilni dom prišla tudi poslanca SD-ja Jan Škoberne in Levice Miha Kordiš. Policisti so ju popisali, a so dovolili, da je Šami odšel z njima. Odpeljala sta ga v poslopje državnega zbora, ostal je v Škobernetovi pisarni, kamor policija brez naloga nima vstopa.
To dejanje poslancev Cerar ne odobrava: ""Pravna država ni samopostrežna trgovina. To, kar sta naredila poslanca danes dopoldne, že spada v predvolilno kampanjo in je povsem nedopustno"". Z njim se strinja tudi poslanka SMC-ja Jasna Murgel. Včeraj se je pridružila izjavi poslancev koalicije in Levice, naj MNZ obravnava Šamijevo prošnjo za mednarodno zaščito, a odločitev poslanskih kolegov, da Ahmada Šamija zjutraj pripeljeta v državni zbor, označuje za vpletanje v delo druge veje oblasti. ""Razumem, da sta bili to človeška reakcija in želja, da se pomaga, a vsekakor je zelo nevarno posegati v pristojnost drugega organa in vpletati v zadevo DZ-ja,"" je posvarila.
Brglez o ravnanju dveh poslancev: So bili vsi postopki izpeljani tako, kot bi morali biti?Predsednik parlamenta Milan Brglez o morebitnem spornem dejanju poslancev opominja na ustavo, ki pravi, da poslanci niso vezani na navodila, opozarja pa, da je vprašanje, ali so bili postopki izpeljani tako, kot bi morali biti. ""Predsednik DZ-ja tega ni in ne bo preverjal, ker bi šlo v tem primeru za vmešavanje zakonodajne veje oblasti v izvršno vejo oblasti,"" so za STA navedli v njegovem kabinetu. Po njihovih navedbah Brglez verjame, da bodo pristojni organi ugotovili, ali je bilo vse tako, kot bi moralo biti, skladno s postopkom, ""če pa to ni bilo tako, bodo postopali tako, kot po zakonu morajo"".
Jani Möderndorfer (SMC) sicer meni, da je šlo pri tem dejanju za šov, politično nabiranje točk. Dokler to počne opozicija, ji to po njegovih besedah niti ne gre zameriti. ""A ko to počne eden od koalicijskih partnerjev, ki ima možnost dostopa do informacij bistveno drugače kot opozicija, postane to izredno nenavadno."" Škoberne bi po njegovem mnenju lahko pri predsedniku svoje stranke, ki je del koalicije, izvedel, da Šamija danes ne bodo deportirali.
Poslanec Levice Miha Kordiš pa odgovarja, da je ravnal po svojih načelih. ""Na koncu je moral parlament zaščititi gospoda Šamija pred samovoljo ministrstva za notranje zadeve in ministrice Vesne Györkös Žnidar. Predsednik vlade je včeraj jasno povedal, da do deportacije ne sme priti, a očitno se je notranje ministrstvo odločilo delati po svoje, zato je vskočil DZ, na srečo - kot vidimo - z ugodnim razpletom,"" je po poročanju STA-ja dejal Kordiš.
Grims: Kje se spoštovanje prava?Celotno dogajanje je kritično komentiral poslanec SDS-a Branko Grims: ""Evropsko sodišče je ugotovilo, da to ni zadeva Slovenije, vrhovno sodišče je odločilo, da se ga vrne na Hrvaško. Kje je spoštovanje pravnega reda? Kolikokrat smo poslušali, da je treba spoštovati odločbe sodišča? Pravna država velja za drugorazredne državljane, za prvorazredne - med katerimi bi naj bili torej tudi migranti - pa ne velja."" Omenil je tudi finančni vidik, saj naj bi po Grimsovih izračunih Slovenijo bivanje in postopki Ahmada Šamija stali 50.000 evrov. ""Ta denar bi morali z davčnimi olajšavami pustiti tistim, ki ga znajo opravljati - podjetnikom,"" je prepričan.
Birokratski postopki tečejo že skoraj dve letiŠami je v času begunske krize in v spremstvu policije v Slovenijo prišel februarja lani. Med čakanjem na odločitev o azilu se je naučil slovensko, se vključil v projekte in družbo. Da je dober zgled, kako naj bi potekala integracija, se strinjajo tudi politiki, saj so se pozivom, naj Šami ostane, tukaj pridružili tudi poslanci koalicije in Levice.
Slovenija je obljubila, da bo sprejela kvoto 570 ljudi. V dveh letih jih ni sprejela niti polovico. Tudi Šamijev primer so na ministrstvo za notranje zadeve zavrnili in se odločili, da ga po dublinski uredbi izročijo hrvaškim oblastem. Hrvaška je bila namreč v koridorju begunskega vala prva država, kjer so mu odvzeli prstne odtise.
Prepričanje, da se država lahko avtonomno odločiOdločitvi je poleti pritrdilo sodišče EU-ja, a je po besedah predsednika parlamenta Milana Brgleza pustilo možnost odločanja državnim oblastem, ko je poudarilo pomen solidarnosti in odgovornosti pri vračanju beguncev v državo vstopa.
Pravnik Andraž Teršek je za Tednik poudaril: ""Ti uradniki, ki se na dublinsko konvencijo sklicujejo, res verjamejo, da jo je treba na ta način razumeti. Ampak se motijo. V pravu se vedno najdejo dobri stvarni razlogi, s katerimi lahko vsaka država avtonomno odloči, ali bo zagotovila varnost na svojem ozemlju. Tega nič ne preprečuje, nič ne prepoveduje. Država lahko to naredi od danes na jutri. Vsak pravna procedura traja toliko časa, kot si tisti, ki odločajo, zanjo vzamejo. In takšni primeri niso zapleteni. Z voljo in srčnostjo je mogoče z vso birokracijo rešiti v osmih dneh,"" je še prepričan.
Šami: Moja duša je v Sloveniji""Jaz rad živim tukaj, v Sloveniji živi dva milijona angelov. Slovenija je zdaj v mojem srcu,"" pravi Ahmad Šami. Če bi ga zdaj poslali na Hrvaško, bi že tretjič moral zbrati dovolj moči in motivacije, da spet začne celotno svoje življenje znova. ""Hvala lepa vsem ljudem, tudi v državnem zboru, ki se zavzemajo za azil. Ljudje na cesti mi rečejo: Ahmad dobrodošel,"" je dejal.
""Veliko delam in sem zelo vesel, da sem tu, moja duša je v Sloveniji,"" je še dodal Ahmad Šami v pogovoru za MMC in nadaljeval, da čeprav je v Siriji konec vojne, si ne želi vrniti v domovino. Njegova žena s tremi hčerami živi v Damasku v Siriji, sin živi v Turčiji, še ena hčerka pa v azilnem domu v Nemčiji, je pojasnil. Na vprašanje, ali bi želel, da se mu vsi pridružijo v Sloveniji, je pritrdil. ""Da, zdaj, ko bom dobil status, bom lahko začel urejati papirje, da bo lahko prišla tudi moja družina,"" je sklenil.
Pahor: Odločitve sodišč je treba spoštovatiNa dogajanje so se odzvali tudi iz urada predsednika republike, kjer so zapisali, da je predsednik Borut Pahor glede prosilca za azil Ahmada Šamija že avgusta in novembra letos naslovil pismi na Direktorat za Upravne zadeve, migracije in naturalizacijo Ministrstva za notranje zadeve ter glede na posebno občutljivost tematike prosil za skrbno preučitev.
Po tem so v zadevi odločila sodišča, nazadnje s pravnomočno sodbo konec oktobra tudi Ustavno sodišče. Predsednik poudarja, da je treba odločitve sodišč spoštovati. Če pa se bodo pristojni odločili drugače, mora biti utemeljitev take odločitve zelo prepričljiva, da ne ustvarja precedenčnega primera, je opozoril Pahor.
To odločitev sem sprejel, ker gre za izjemen primer. Gospod Ahmed se je dobro vključil v našo družbo in ji daje svoj koristen prispevek. Zato sem predlagal začetek postopka za pridobitev statusa tujca, s katerim bo lahko še naprej prebival v Sloveniji.
Jani Moderndörfer, SMC za MMC: ""Današnji dogodek je bil povsem nepotreben"". pic.twitter.com/Qpx7N8HzuV
""DZ je postal največji azilni dom v sloveniji"" je dejal Branko grims v izjavi za javnost na temo deportacije Ahmada Šamija. pic.twitter.com/BQjTzH1n7k
Ahmad Šami za MMC: ""Predsednik vlade je naklonjen ideji, da dobim azil. Vesel sem."" pic.twitter.com/kDY7tbhh77"
http://www.rtvslo.si/svet/evropski-in-afriski-ministri-napovedali-vojno-tihotapcem-ljudi/437759,prebežnik,628,"
					13. november 2017 ob 17:57
					Bern - MMC RTV SLO, STA","
A. V.
","Evropski in afriški ministri napovedali ""vojno"" tihotapcem ljudi","Notranji ministri več evropskih in afriških držav so se v Bernu zavzeli za večjo pomoč ranljivim skupinam med begunci in prebežniki v Libiji, hkrati pa napovedali okrepljen boj proti tihotapcem ljudi.
Na sestanku v Bernu sodelujejo notranji ministri oz. predstavniki 13 evropskih in afriških držav t. i. kontaktne skupine srednjega Sredozemlja - Alžirije, Avstrije, Čada, Egipta, Francije, Italije, Libije, Malija, Malte, Nigra, Nemčije in Tunizije, Slovenijo pa zastopa veleposlanica v Švici Marta Kos Marko. Sodelujejo tudi predstavniki Združenih narodov, Evropske unije in Mednarodnega odbora Rdečega križa.
Na prejšnjih srečanjih te skupine v Rimu in Tunisu so govorili predvsem o tem, kako preprečevati prihode prek Sredozemskega morja v Evropo, danes pa je v ospredju pogovorov predvsem pomoč ljudem. V tem smislu so se ministri dogovorili, da bi bilo treba izboljšati dostop agencijam Združenih narodov in drugih človekoljubnih organizacij do beguncev in prebežnikov v taboriščih v Libiji. Tam je v precej slabih življenjskih razmerah ujetih več tisoč ljudi, ki so na poti v Evropo hoteli prečkati Sredozemsko morje.
Več tisoč ljudi pod nadzorom kriminalnih skupin Tok prebežnikov se je močno omejil julija, ko je italijanska vlada sklenila dogovor z libijsko obalno stražo - domnevno pa tudi z lokalnimi milicami. Po ocenah Visokega komisariata ZN-a za begunce (UNHCR) je okoli 17.000 ljudi zaprtih v centrih za pridržanje, kjer vladajo zelo ostre in nečloveške razmere. Več tisoč ljudi naj bi bilo pod nadzorom kriminalnih skupin.
Te napadajo prebežnike in begunce, jim kradejo denar in sredstva, jih izsiljujejo, posiljujejo in silijo v prostitucijo, opozarjajo humanitarne organizacije. ""Po tej celotni migrantski poti poteka pravcata humanitarna tragedija,"" je ob začetku srečanja opozorila gostiteljica, švicarska predsednica Simonetta Sommaruga. ""Nujno je, da pomembno zmanjšanje števila prebežnikov, ki prečkajo Sredozemsko morje, spremljajo tudi ukrepi za izboljšanje zaščite prebežnikov na začetkih njihove poti,"" je še dodala Sommaruga.
V Bernu so zato podprli pobudo, da bi izboljšali življenjske razmere in perspektivo v izvornih državah, iz katerih prihajajo prebežniki, da se sploh ne bi odločali za odhod. Ministri so se strinjali tudi, da bodo sodelovali pri izboljšanju policijskih kapacitet v afriških državah, da bi tako okrepili tudi boj proti trgovini z ljudmi. ""Močno podpiramo tovrstni pristop,"" se je prek Twitterja že odzval vodja UNHCR-ja Filipo Grandi. Po poročanju DPA-ja, ki se sklicuje na neimenovanega visokega predstavnika UNHCR-ja, si prizadevajo, da bi dosegli preselitev prebežnikov iz Libije. Še do konca leta naj bi jih iz Libije preselili vsaj 500, najverjetneje v sosednji Niger.
Po padcu Gadafija v Libiji vlada kaos Problematične so predvsem splošne razmere v Libiji, kjer po padcu samodržca Moamerja Gadafija leta 2011 vlada kaos. To bo tudi ena glavnih težav, kako uresničevati v Bernu sprejete odločitve. Slovenska veleposlanica Kos Markova je pri tem poudarila tudi pomen sodelovanja ne le z Libijo, ampak tudi z njenimi sosednjimi državami. Poudarila je, da zaradi prizadevanj za omejevanje migracij na eni poti obstaja možnost krepitve in preusmeritve prebežnikov na druge migracijske poti. Če želimo znatno vplivati na zmanjšanje nezakonitih migracij, preprečiti trgovino in tihotapljenje ljudi ter izboljšati mejno kontrolo, je ključno regionalno povezovanje in sodelovanje na politični in operativni ravni, kar prispeva tudi h krepitvi medsebojnega zaupanja, je povedala Kos Markova v Bernu.
Tudi Slovenija se zavzema, da bi bilo treba še več pozornosti usmeriti k onesposobitvi tihotapskih mrež trgovanja in tihotapljenja ljudi. Zato je treba nadaljevati izobraževanje in usposabljanje libijske obalne straže ter krepiti sodelovanje z lokalnimi skupnostmi s ciljem izboljšanja razmer v tamkajšnjih nastanitvenih centrih, so sporočili s slovenskega notranjega ministrstva.
Dodali so še, da bo Slovenija še naprej dejavno prispevala k različnim oblikam sodelovanja in pomoči z izvajanjem projekta premestitve. Kot poudarjajo na MNZ-ju, je uspešno realizirana že skoraj polovica obveznosti, ki jih je nase sprejela Slovenija. ""Zavezani smo k projektu trajne preselitve, prispevali smo v skrbniški sklad za Afriko, dejavni pa smo tudi v operacijah agencij EU-ja,"" so pojasnili."
http://www.rtvslo.si/begunska-kriza/prvo-skupino-beguncev-iz-libije-evakuirali-v-niger/437657,prebežnik,222,"
					12. november 2017 ob 16:25
					Tripoli - MMC RTV SLO, STA","
J. R.
",Prvo skupino beguncev iz Libije evakuirali v Niger,"Združeni narodi so v soboto iz Libije evakuirali prvo skupino najbolj ranljivih beguncev, večinoma žensk in otrok z etiopskim, eritrejskim in sudanskim državljanstvom, ki so jih prepeljali v sosednji Niger.
Med skupno 25 begunci je bilo 15 žensk, šest moških in štirje otroci, so sporočili iz Visokega komisariata ZN-ja za begunce (UNHCR). Kot je pojasnil regionalni odposlanec UNHCR-ja Vincent Cochetel, bodo premeščeni begunci bivali v varni hiši v prestolnici Nigra Niamey. Cochetel je tudi druge države pozval k vzpostavitvi varnih hiš.
""Te evakuacije so lahko zgolj del širših prizadevanj za urejanje kompleksnega gibanja migrantov in beguncev, ki se odpravijo na nevarno pot prek Sahare in Sredozemskega morja,"" je v izjavi na spletni strani UNHCR-ja zapisal Cochetel.
Skupno potrebnih 277.000 nastanitevTo je prva tovrstna premestitev iz kaotične Libije, ki je postala glavna izhodiščna točka za afriške prebežnike za pot proti Evropi. Humanitarne skupine predvidevajo, da je v Alžiriji, Burkina Fasu, Kamerunu, Čadu, Džibutiju, Egiptu, Etiopiji, Keniji, Libiji, Maliju, Mavretaniji, Maroku, Nigru, Sudanu in Tuniziji skupno potrebnih 277.000 nastanitev za prebežnike, poroča južnoafriški News24.
UNHCR je septembra pozval k nujni vzpostavitvi 40.000 mest za prebežnike v naštetih državah. Letos jim je uspelo zagotoviti še 6.700 mest. Francija se je oktobra zavezala, da bo v Čadu in Nigru odprla nastanitvene centre, v katerih bodo izvajali identifikacije ljudi, ki bi jim lahko dodelili azil v Franciji."
http://www.rtvslo.si/begunska-kriza/italija-na-begunskem-colnu-domnevno-nasilno-umrlo-26-nigerijk/437270,prebežnik,287,"
					8. november 2017 ob 09:57
					Rim - MMC RTV SLO","
A. P. J.
",Italija: Na begunskem čolnu domnevno nasilno umrlo 26 Nigerijk,"Italijanske oblasti preiskujejo smrt 26 Nigerijk, ki so bile domnevno umorjene na čolnih, s katerimi so prebežniki skušali priti čez Sredozemsko morje v Evropo.
23 trupel so našli na enem čolnu, tri na drugem, še 53 ljudi pa pogrešajo. Trupla je na čolnih v nedeljo odkrila posadke španske reševalne ladje Cantabria in jih prepeljala v italijansko pristanišče Salerno.
Italija je odprla preiskavo o smrtih žensk, nekatere naj bi imele komaj 14 let. Tožilci domnevajo, da so bile Nigerijke zlorabljene in nato umorjene. V povezavi s tem so aretirali dva človeka, Libijca in Egipčana, ki naj bi upravljala enega izmed begunskih čolnov. Obtožili so ju organiziranja in tihotapljenja najmanj 150 ljudi na čolnu, ki se je nato potopil, ni pa znano, ali sta moška povezana tudi s smrtmi žensk.
Obdukcija žrtev bo končana prihodnji teden. ""Ženske so potovale na istem čolnu kot moški, in ko se je čoln začel potapljati, so na žalost odnesle najkrajšo,"" je dejal prefekt Salerna Salvatore Malfi. Na vprašanje, ali je mogoče, da so bile Nigerijke spolne sužnje, ki so jih želeli prodati v Evropi, je Malfi dodal: ""Ne, poti spolne trgovine so drugačne, tihotapci imajo drugačno dinamiko. Da bi ženske spravili na čoln, bi bilo za prekupčevalce preveč tvegano, saj lahko v primeru nesreče izgubijo vse svoje ""blago"", kot imenujejo ženske.""
Italijanski humanitarni delavci iz Salerna so opozorili, da okoli 90 odstotkov vseh ženskih prebežnic prispe v pristanišče z modricami in drugimi znaki nasilja. ""Prava redkost je najti žensko, ki na poti ni zlorabljena, razen morda tiste, ki potujejo z možem. Zlorabljene so tudi ženske, ki potujejo s svojimi otroki,"" je za Guardian dejal Marco Rotunno, član Urada Združenih narodov za begunce (UNHCR).
V preteklem tednu je italijanska obalna straža rešila 2.560 prebežnikov."
http://www.rtvslo.si/svet/avstralija-zavrnila-ponudbo-nove-zelandije-ki-zeli-sprejeti-150-prosilcev-za-azil/436996,prebežnik,469,"
					5. november 2017 ob 10:51
					Canberra - MMC RTV SLO, Reuters","
A. P. J.
","Avstralija zavrnila ponudbo Nove Zelandije, ki želi sprejeti 150 prosilcev za azil","Potem ko je Avstralija konec oktobra zaprla azilni center v Papui Novi Gvineji, okoli 600 prosilcev za azil in beguncev tam živi brez hrane, tekoče vode in zdravil. Nova Zelandija se je ponudila, da bo sprejela 150 ljudi iz centra, a je Canberra ponudbo zavrnila.
Avstralija že vrsto let vodi sporno politiko, po kateri sistematično zavrača begunce in prosilce za azil, ki skušajo z ladjami doseči njeno obalo. Namesto tega jih v skladu z meddržavnimi sporazumi pošilja na otok Manus, ki pripada Papui Novi Gvineji, a je pod avstralsko upravo, in na otoček Nauru. Čeprav je ta priseljenska politika, imenovana Suverene meje, na udaru hudih kritik tako doma kot v mednarodni skupnosti, kritični so tudi Združeni narodi, Avstralija vztraja, da se v državi ne bo naselil niti en begunec, zaprt na Manusu ali Nauruju.
Nevarnost humanitarne krizeCanberra je 31. oktobra sporočila, da azilni center zapira, potem ko je sodišče v Papui Novi Gvineji razsodilo, da je ta postavljen nezakonito. Takrat se je okoli 600 tam nastanjenih moških - večina ima status begunca - zabarikadiralo v stavbe znotraj centra, saj ga ne želijo zapustiti. Bojijo se namreč, da jih bodo premestili kam drugam v Papui Novi Gvineji ali na kakšen drug nerazvit in oddaljen otok. Poleg tega pravijo, da se bojijo tudi ropanja in nasilja domačinov na otoku. Avstralija pa je v azilnem centru zaprla tekočo vodo in stranišča ter izklopila elektriko, tako da Združeni narodi opozarjajo, da bi se lahko zgodila humanitarna kriza. Prosilci za azil so pred dnevi v zemljo skopali luknjo, da so prišli do izvira vode.
Avstralija ima dogovor z ZDAV soboto je v Sydneyju avstralski premier Malcolm Turnbull sprejel novo novozelandsko premierko Jacindo Ardern, ki je sogovorniku ponudila, da lahko Nova Zelandija sprejme na svoje ozemlje 150 prosilcev za azil in beguncev z otokov Manus in Nauru. ""Ne moremo spregledati človeškega obraza krize, s katero se sooča Avstralija. Nova Zelandija ima srečo, da se je temu izognila, a vseeno želimo pomagati,"" je dejala Ardernova.
A Turnbull je ponudbo zavrnil. Avstralija namreč računa na uresničitev dogovora o izmenjavi beguncev, ki ga je Turnbull lani sklenil s takratnim ameriškim predsednikom Barackom Obamo. Po tem dogovoru naj bi Avstralija 1.250 ""svojih"" prosilcev za azil poslala v ZDA, Američani pa naj bi v deželo ""tam spodaj"" poslali prebežnike iz držav Srednje Amerike. ""Sprva želimo uresničiti dogovor z Američani, nato pa bomo sklepali nove z drugimi državami,"" je odločitev pojasnil Turnbull.
Odprli so ga leta 2001Azilni center na otoku Manus je Avstralija odprla leta 2001, vmes je bil štiri leta zaprt. Canberra je leta 2013 Papui Novi Gvineji dala 300 milijonov evrov pomoči v zameno za to, da ohrani center na svojem ozemlju. A vrhovno sodišče Papue Nove Gvineje je aprila leta 2016 odločilo, da je center nezakonit, ker krši pravico do osebne svobode, ki je zapisana v ustavi države."
http://www.rtvslo.si/begunska-kriza/v-sredozemskem-morju-resili-700-prebeznikov-23-jih-je-umrlo/436925,prebežnik,242,"
					4. november 2017 ob 08:24
					Rim - MMC RTV SLO, Reuters","
A. P. J.
","V Sredozemskem morju rešili 700 prebežnikov, 23 jih je umrlo","Italijanska obalna straža je ob pomoči španske ladje v petek v Sredozemskem morju rešila več kot 700 prebežnikov, a iz morja povlekla tudi 23 trupel.
Rešeni prihajajo iz držav podsaharske Afrike, Pakistana, Libije, Bangladeša, Egipta, Nepala, Jemna, Sirije in Libanona. Identifikacija žrtev še poteka.
V petek so italijanske ladje sodelovale v kar šestih reševalnih akcijah prebežnikov, kar je bil eden najnapornejših dni v zadnjih mesecih. Španska ladja, ki v Sredozemlju deluje v okviru operacije Sophia pod okriljem Evropske unije, je iz potapljajočega gumijastega čolna rešila 64 ljudi in iz vode potegnila vsa trupla, ladja italijanske obalne straže Diciotti pa je v pristanišče Reggio Calabria na varno pripeljala 725 prebežnikov.
Že v sredo so Italijani na varno spravili 900 prebežnikov, za devet ljudi je pomoč prišla prepozno.
Še vedno je dejavna tudi pot po Egejskem morju iz Turčije na grške otoke. V petek so tako Grki in Turki na morju rešili več sto ljudi. Trije so umrli, šest je pogrešanih.
Italijanske ladje v libijskih vodahPo treh letih begunske krize je število prebežnikov, ki skušajo v Evropsko unijo vstopiti prek Italije, sicer močno padlo, potem ko je Rim julija letos podpisal dogovor z Libijo, po katerem italijanske ladje lahko že v libijskih vodah ustavljajo prebežniške čolne in ljudi nato vračajo v Libijo.
Iz Severne Afrike je od leta 2014 v Italijo prispelo okoli 600.000 prebežnikov. Večina je prišla prek Libije, kjer se je po padcu predsednika Moamerja Gadafija v državi razcvetela trgovina z ljudmi."
http://www.rtvslo.si/kultura/razstave/razstava-o-umetnosti-ndr-a-kot-razmislek-o-razkolu-v-nemski-druzbi/436723,prebežnik,464,"
					1. november 2017 ob 18:06
					Potsdam - MMC RTV SLO, Reuters","
A. J.
",Razstava o umetnosti NDR-a kot razmislek o razkolu v nemški družbi,"Razstava umetnin, ki so nastale v štiridesetletni zgodovini Nemške demokratične republike, je bila zamišljena kot ""most"" čez prepad med Vzhodom in Zahodom, ki v Nemčiji obstaja tudi 27 let po združitvi.
Nemški predsednik Frank-Walter Steinmeier je pretekli konec tedna v Potsdamu blizu Berlina slavnostno odprl razstavo v tamkajšnjem muzeju Barberini. Postavitev Hinter der Maske. Künstler in der DDR (Za masko. Umetniki v NDR) bi rada pokazala, kako so umetniki dojemali in navzven predstavljali svoje poslanstvo v družbi, ki je strogo nadzirala kakršno koli umetniško udejstvovanje.
V muzeju Berberini so na enem mestu zbrali sto slik, skulptur, fotografij in umetnin v drugih medijih, ki so nastale v obdobju med ustanovitvijo NDR-a leta 1949 in padcem berlinskega zidu leta 1989.
Nemške volitve v septembru so osvetlile razliko v političnem prepričanju in razpoloženju, ki še vedno obstaja med nekdanjima vzhodnim in zahodnim polom. Ta razkol je v parlament pripeljal skrajno desničarsko stranko Alternativa za Nemčijo (AfD). Glasove za AfD politični analitiki razumejo kot protestni glas proti odločitvi kanclerke Angele Merkel, ki je leta 2015 vrata Nemčije odprla za več kot milijon prebežnikov.
Luč je posijala na do zdaj skrite razpoke v družbiVolitve so tako postale prepotrebna budnica v povezavi z zadnjimi ostanki razkola med nekdaj komunističnim Vzhodom in kapitalističnim Zahodom; podpora AfD-ju je bila še posebej močna v vzhodnih zveznih deželah, denimo na Saškem, kjer je celo prekosila konservativce pod vodstvom Merklove. Steinmeier je po volitvah izjavil, da so na dan prišle ""majhne in velike razpoke v družbi""; pozval je parlamentarce, naj združijo moči v boju proti vrnitvi nacionalističnih teženj.
Na odprtju razstave je predsednik pripomnil še, da upa, da bo pomagala ljudem do bolj poglobljenega razumevanja tega, kako so se morali vzhodnonemški umetniki spopadati z izzivi ustvarjalnega izražanja v deželi, kjer je bila umetnost pogosto ""cenzurirana, omejevana ali instrumentalizirana"".
""Ta razstava ... vam bo odprla oči,"" je Steinmeier še zapisal v izjavo za javnost ob odprtju. ""Zato je tudi pomemben korak na poti, na katero smo se podali pred četrt stoletja - in ki traja dlje, kot si je kdor koli izmed nas takrat predstavljal, da bo."" Postavitev obenem osvetljuje še, kako ""so ljudje živeli, razmišljali in delali, kako so gledali na svet in kaj je bilo tako pomembno, da je bilo vredno umetniške upodobitve.""
Direktor muzeja Ortrud Westheider je pojasnil še, da so si pri načrtovanju razstave pomagali s konceptom maske. Razmišljali so namreč o tem, kako so bili slikarji potisnjeni v določene družbene vloge, obenem pa so se tega popolnoma jasno zavedali.
Kustos Michael Philipp je prav izrecno hotel pokazati ""manevrski prostor, ki so ga slikarji vendarle imeli, in manevrski prostor, za katerega so se borili in ga izkoriščali"" kljub uradnim prepovedim. Številni likovniki in kiparji so se na politični režim, v katerem so se znašli, odzvali z močnim elementom ironije v svojih delih."
http://www.rtvslo.si/svet/v-nemciji-prijeli-19-letnega-sirca-ki-naj-bi-pripravljal-napad/436634,prebežnik,187,"
					31. oktober 2017 ob 10:31
					Berlin - MMC RTV SLO, STA, Reuters","
G. V.
","V Nemčiji prijeli 19-letnega Sirca, ki naj bi pripravljal napad","Nemška policija je na severu države prijela 19-letnega Sirca, ki naj bi pripravljal islamistično motivirani teroristični bombni napad.
Policija je sporočila, da je bil Jamen A. prijet v mestu Schwerin, pri aretaciji pa so sodelovale posebne enote zvezne policije in kriminalističnega urada. Preiskali so tudi več stanovanj ljudi, ki jih sumijo povezav z osumljencem.
19-letnik naj bi se za bombni napad odločil julija letos. Njegov namen je bil ubiti in raniti večje število ljudi. Na napad se je od julija pripravljal z zbiranjem materiala in kemikalij za izdelavo eksplozivne naprave.
Za zdaj še ni znano, ali je že izbral tarčo napada, kot tudi ne, če je del teroristične organizacije. Moškega je policija opazovala dalj časa, pri čemer se še ne ve, kdaj naj bi prispel v Nemčijo.
V zadnjih dveh letih je Nemčija sprejela več kot milijon prebežnikov in beguncev, večino od njih iz Sirije, kjer že od leta 2011 divja vojna.
Zaradi politike ""odprtih vrat"" kanclerke Angele Merkel so njeni konservativci izgubili glasove na letošnjih parlamentarnih volitvah, medtem ko je ogromno pridobila protipriseljenska stranka Alternativa za Nemčijo (AfD), ki prvič prišla do poslanskih sedežev v bundestagu."
http://www.rtvslo.si/kultura/film/poseben-oskar-za-inarritujev-prelomni-vpogled-v-tezko-pot-prebeznikov/436482,prebežnik,411,"
					29. oktober 2017 ob 12:34
					Los Angeles - MMC RTV SLO","
M. K.
",Poseben oskar za Iñárritujev prelomni vpogled v težko pot prebežnikov,"Ameriška filmska akademija bo letos podelila oskarja za izjemne dosežke, ki ga je nazadnje izročila pred več kot dvajsetimi leti. Posebno priznanje namenjajo mehiškemu režiserju Alejandru Gonzálezu Iñárrituju za njegovo odmevno VR-instalacijo Meso in pesek.
Kot so zapisali na Akademiji, z nagrado prepoznavajo ""vizionarsko in silovito izkušnjo pripovedovanja"". Šest minut in pol dolgo virtualno doživetje, s katerim želi režiser gledalcu približati izkušnjo mehiških in srednjeameriških beguncev na težki poti v ZDA, so najprej predstavili na letošnjem Cannesu, pozneje tudi na filmskem festivalu v Benetkah, trenutno pa je instalacijo mogoče doživeti v Los Angelesu, Milanu in Ciudadu de Mexico.
Predsednik akademije John Bailey je o projektu dejal, da sta Iñárritu in direktor fotografije Emmanuel Lubezki z njim ""odprla nova vrata filmske percepcije"". Iñárritujeva multimedijska umetniška in filmska izkušnja je ""globoko čustvena in fizično hipnotična pustolovščina v svet migrantov, na njihovi poti skozi puščavo, osvetljeni svetlobo prvega svita"", njegove besede še povzema BBC. S tem kreativnim prebojem, ki izhaja iz virtualne resničnosti, nadaljuje, nas v jedru poveže s perečo politično in družbeno stvarnostjo ob ameriško-mehiški meji.
Na poti z resničnimi ljudmiGledalci virtualne instalacije Meso in pesek s podnaslovom Virtualno prisotni, fizično nevidni se znajdejo sredi puščave, kjer se obdani z drugimi prebežniki čez puščavo prebijajo proti ZDA. ""Med ustvarjanjem projekta sem se imel privilegij srečati in pogovarjati z mnogo mehiškimi in srednjeameriškimi priseljenci in begunci. Nekaj izmed njih sem povabil k sodelovanju pri projektu, zato da njihova osebna popotovanja ne bi bila zgolj statistika za nas, druge, ampak bi bila videna, občutena, slišana in izkušena še pri drugih. Tukaj ni nobenih igralcev. To so resnične zgodbe, ki so jih podoživeli ljudje, ki so jih zares izkusili,"" je pred časom projektu dejal režiser.
Impresivna filmska instalacija, ki dozdajšnje pojmovanje VR-filma nadgradi z razstavo resničnih usod in predmetov nastopajočih, je v bistvu prvi tovrstni projekt tako zvenečega režiserskega imena. Iñárritu je ob pripravi projekta prisluhnil zgodbam številnih beguncev. ""Njihove zgodbe so me preganjale,"" je še dejal režiser o pripovedih, ki so jih z njim med pripravo na projekt delili prebežniki.
Oskarja za izjemne dosežke so nazadnje podelili leta 1996 za Svet igrač. Iñárritu, ki je v zadnjih letih ameriško filmsko akademijo navdušil najprej z Birdmanom, leto pozneje pa še s Povratnikom, pravi, da si želi, da bi gledalec z njegovo VR-instalacijo šele doživel neposredno izkušnjo hoje z begunci, ""kot bi bili v njihovih čevljih, koži in srcih"".
Oskarja za izjemne dosežke bodo režiserju in Lubezkemu izročili 11. novembra v Hollywoodu na 9. podelitvi častnih nagrad."
http://www.rtvslo.si/slovenija/drazja-ko-je-ograja-vec-je-nezakonitih-prehodov-meje/435655,prebežnik,455,"
					28. oktober 2017 ob 17:04
					Ljubljana - MMC RTV SLO","
Jure Brankovič
","Dražja ko je ograja, več je nezakonitih prehodov meje","Število nezakonitih prehodov meje se po podatkih policije neprestano povečuje, čeprav država ograje na hrvaški meji stalno dograjuje. Cena vseh ovir na meji je dve leti po napovedi premierja Mira Cerarja o gradnji tehničnih ovir po podatkih vlade dosegla ""približno 8,34 milijona evrov"".
Samo letos je država za dograjevanje ograje in menjavo žice s panelno ograjo plačala dodatnih 640 tisoč evrov. Ob tem je policija za košnjo ob ograji plačala 92 tisoč evrov, vsaj 161 lastnikov zemljišč pa je že zahtevalo odškodnino. Koliko točno jih je, ne vemo, saj notranje ministrstvo tudi štiri mesece po roku od petih upravnih enot še vedno ni dobilo podatkov o vloženih zahtevkih.
Letos odkrili skoraj 2,5-krat toliko prehodov meje kot laniV vmesnem času pa vsak mesec raste število ugotovljenih nezakonitih prehodov meje. Kljub patruljiranju policije ob pomoči najmanj tridesetih vojakov dnevno so na slovenski strani meje letos do konca septembra (novejših podatkov policija še nima) prestregli 1.439 ljudi, ki so nezakonito prešli mejo. Kot razkriva analiza policije, je bilo to kar 120 odstotkov več kot v enakem obdobju lani, ko so jih prijeli 653. Več kot pol so jih prijeli na območju Policijske uprave Koper.
Mejna ograja pretrgana z vedenjem države?Ob tem so policisti evidentirali 42 primerov kaznivih dejanj zaradi poškodovanj tehničnih ovir, onemogočanja ali težav glede postavitve začasnih tehničnih ovir na terenu pa pri lastnikih niso zaznali. Je pa ob meji razvidno, da je ograja na več mestih očitno tudi z vednostjo policije pretrgana oziroma odprta, ob Sotli - kot je razvidno s fotografije - denimo v kraju Imeno. Kot so pojasnili prebivalci, so luknjo že pred časom naredili domačini in je policija kljub rednemu patruljiranju na tem območju ni popravila.
Večina prebežnikov kljub statusu nadaljuje potPodatki notranjega ministrstva kažejo, da je v Sloveniji trenutno 523 ljudi s priznano mednarodno zaščito, 206 jih je še čaka na odločitev o njihovi prošnji. V zadnjih dveh letih se je število prosilcev povišalo in presega številko tisoč letno. Lani je država priznala status 170 ljudem.
Petina prevzetih beguncev izpuhtela iz državeSlovenija se je ob tem strinjala, da sprejme 567 ljudi iz Italije in Grčije, vendar se jih je do zdaj za takšno premestitev odločilo 217. Med njimi je bil 182 že priznan status begunca, vendar jih je na ozemlju naše države ob vseh premeščenih samo še 173. Uradnih podatkov, kam iz Slovenije izginjajo prosilci za zaščito ali celo ljudje z že priznano zaščito, Slovenija ne vodi.
Dve leti od napovedi tehničnih ovir""Ne bo ograj, mogoče pa so tehnične ovire na meji,"" je pred dvema letoma (23. oktobra 2015) napovedal slovenski premier Miro Cerar. Prve kilometre ograje je Slovenska vojska na meji razvila na Razkrižju dobrih 14 dni pozneje, vlada je tedaj napovedala, da bo na meji 80 kilometrov ograje.
Jure Brankovič"
http://www.rtvslo.si/begunska-kriza/europol-in-eurojust-aretirala-26-tihotapcev-prebeznikov/436276,prebežnik,211,"
					26. oktober 2017 ob 19:42
					Haag - MMC RTV SLO, STA","
J. R.
",Europol in Eurojust aretirala 26 tihotapcev prebežnikov,"Evropski policijski urad Europol in urad za evropsko pravosodno sodelovanje Eurojust sta v skupni akciji proti tihotapljenju ljudi aretirala 26 osumljencev. V 42 preiskavah so sodelovali preiskovalci iz petih držav.
Med 26 aretiranimi so jih 11 prijeli v Veliki Britaniji, osem v Belgiji in sedem v Bolgariji. Osumljeni so, da so bili del mreže, ki je v države Evropske unije nezakonito tihotapila prebežnike iz držav, kot so Afganistan, Irak in Pakistan.
Ocenjujejo, da je mreža od julija 2016 organizirala 48 nezakonitih prevozov in tako okoli 400 prebežnikom omogočila nezakonit vstop v EU.
Preiskovalci menijo, da so prebežnike v posebej izdelanih vozilih prevažali v različne evropske države, končni cilj pa je bila Velika Britanija. Vodja mreže naj bi bil Afganistanec, ki je živel v Veliki Britaniji.
Vodja Europolovega centra za boj proti tihotapljenju prebežnikov, Slovenec Robert Črepinko, je ocenil, da je bila to največja letošnja operacija Europolovega centra in jasno kaže, da je tihotapljenje ljudi mednarodno kaznivo dejanje, ki zahteva mednarodno sodelovanje. Hkrati kaže, kako lahko posameznik vodi veliko, vseevropsko mrežo, proti temu pa se je mogoče zoperstaviti s skupnimi preiskavami ter vzporedno koordinacijo preiskav in preganjanja v več državah hkrati.
Preiskavo je januarja letos sprožil Eurojust, Europol ter Belgija, Francija, Nizozemska, Bolgarija in Velika Britanija pa so se vanju vključili junija."
http://www.rtvslo.si/svet/v-gorici-vec-kot-400-prosilcev-za-azil-110-jih-spi-v-predoru/436168,prebežnik,454,"
					25. oktober 2017 ob 19:36
					Gorica - MMC RTV SLO, Televizija Slovenija","
Eugenija Carl, TV Slovenija
","V Gorici več kot 400 prosilcev za azil, 110 jih spi v predoru","Dve leti po postavitvi žičnatih ograj in drugih ovir na evropskih mejah je bolj ali manj jasno, da pretoka prebežnikov niso ustavile. Nazoren dokaz za to je Gorica, kjer jih je že toliko, da jih nimajo več kam nastaniti.
Država pa kljub prošnjam mestnih oblasti ne ukrepa. Več kot sto prosilcev za azil si je zato domovanje poiskalo v predoru v središču mesta. Spanje na asfaltu, mraz, nevzdržne higienske razmere in bolezni so žalostna slika Evrope tretjega tisočletja.
Sirija, Afganistan … ne, to je Gorica. Lampedusa severne Italije. Sramota evropske civilizacije. Ta predor v središču mesta je streha nad glavo več kot sto prosilcem za azil. Prisilna spalnica, pobeg pred mrazom, dežjem, vetrom. Na vprašanje novinarke, ali je ponoči mrzlo, je afganistanski prebežnik odvrnil: ""Da, da."" A Italija vseeno ostaja dežela njegovih sanj. ""Je dobra država,"" je še dejal prosilec za azil.
Prosilec za azil iz Pakistana pa je dejal: ""Nimamo kje spati, vidite, ni rjuh, ni vzmetnic, spimo na cesti"". Na vprašanje, ali išče delo, pa je odvrnil: ""Seveda, radi bi kaj zaslužili"".
Prostovoljka Cassandra Capochiani: ""Največ jih je iz Pakistana in Afganistana. Prišli so prek Nemčije, Francije in po t. i. balkanski poti. Nekateri imajo znake poškodb, bili so napadeni ali pretepeni, nekateri so preživeli več mesecev v zaporih. Še vedno so v šoku, pogosto potrebujejo psihološko pomoč"". Higienska razmere so obupne. ""Nimajo se kje umiti, običajno gredo k reki, tam tudi perejo oblačila in jih tu razobesijo. Potrebo opravljajo, kjer pač nanese,"" je še pojasnila Caposhianijeva.
Župan: ""Gorica je gostoljubno mesto""Goriški župan Rodolfo Ziberna pa je dejal: ""Gorica je in ostaja odprto gostoljubno mesto, zato je nespoštljivo in sramotno dopuščati, da ljudje taborijo v predoru.""
V mestu nanje naletiš na vsakem koraku. Nastanjeni so v dveh objektih, za druge ni več prostora. Italijanska vlada je obljubila pomoč in rešitve, a na obljube pozabila. ""Z enim zamahom in z nekaj milijoni evrov je mogoče preurediti stare vojašnice, ki bi lahko sprejele skoraj vse prosilce za azil v Furlaniji - Julijski krajini,"" je pojasnil Ziberna.
""Občani so ogorčeni, poskušam jih pomiriti, če je že vlada neodzivna. Upam, da je samo nesposobna in da zadaj niso drugi interesi,"" je sklenil Ziberna.
Afganistanec: Italija je na sončni strani svetaNa svetlem je novinarka srečala Afganistanca, ki je prehodil enako pot kot nesrečniki iz predora. V Gorici je našel delo, jezik mu že dobro gre. Na vprašanje, kaj je po poklicu, je odvrnil: ""Zidar sem. Pred tremi dnevi je prišla za mano tudi družina.""
Zanj je Italija na sončni strani sveta. Čim več sonca poskušajo čez dan vsrkati vase tudi oni. Zaloge toplega. Za ponoči. Ko se bodo spet vrnili v predor in legli na vlažna, ledena tla, odvisni od jutranjega čaja prostovoljcev in juhe goriških gospodinj."
http://www.rtvslo.si/svet/schaeuble-na-celu-bundestaga-skrajna-desnica-brez-podpredsednika/436021,prebežnik,941,"
					24. oktober 2017 ob 13:15,zadnji poseg: 24. oktober 2017 ob 18:09
					Berlin - MMC RTV SLO, STA","
T. J., K. T.
","Schäuble na čelu bundestaga, skrajna desnica brez podpredsednika","Štiri tedne po zveznih parlamentarnih volitvah v Nemčiji se je na ustanovnem zasedanju zbral novi bundestag, v katerem prvič v povojni Nemčiji sedijo tudi skrajni desničarji, ki pa so ostali brez podpredsednika.
Na ustanovnem zasedanju novega bundestaga so za novega predsednika pričakovano izvolili Wolfganga Schäubleja. Zanj je glasoval 501 poslanec, 173 jih je bilo proti, preostali pa so se vzdržali. Bundestag ima po novem 709 poslancev, s čimer je najštevilčnejši parlament v kakšni izmed zahodnih držav. Prvič v njem sedi več kot 90 poslancev skrajno desne Alternative za Nemčijo (AfD).
Poslanci so sicer danes volili tudi šest podpredsednikov bundestaga, pri čemer je bilo posebej zanimivo glasovanje o kandidatu AfD-ja 75-letnem Albrechtu Glaserju. Ta je v preteklosti poskrbel za razburjenje z izjavami, kot je, da bi bilo treba muslimanom v Nemčiji odvzeti pravico do svobode veroizpovedi, saj njihova vera ne spoštuje svobode.
Kot pričakovano so imenovanje Glaserja za podpredsednika bundestaga zavrnili v vseh treh krogih glasovanja. V prvem je dobil 115 glasov podpore, v drugem 123 in v tretjem 114, kar pomeni, da so ga podprli tudi nekateri poslanci iz drugih poslanskih skupin, saj AfD zaseda 90 sedežev. Če bo AfD imenoval novega kandidata, bodo lahko o njem odločali šele na prihodnji seji bundestaga, ki je napovedana po 20. novembru.
So pa poslanci podprli vseh preostalih pet kandidatov za podpredsednika bundestaga, to so Thomas Oppermann iz vrst socialdemokratov (SPD), Hans-Peter Friedrich (CSU), Wolfgang Kubicki (FDP), Petra Pau (Levica) in Claudia Roth (Zeleni).
Razočaranje, da so v parlamentu tudi skrajni desničarjiŽe pred dvema dnema so na berlinskih ulicah protestniki izrazili razočaranje, da so v parlamentu skrajni desničarji. Prisotnost AfD-ja v bundestagu je bila tudi glavna tema ustanovnega zasedanja. ""Bundestag je nazaj - a ne bo več tako, kot je bilo,"" je v napovedi zapisal spletni medij Politico, ki je dodal, da se bo z vstopom AfD-ja v bundestag retorika bistveno spremenila. ""Kje so meje tega, kar se še lahko govori v parlamentu?"" se je za Politico pred prvo serijo vprašala profesorica ustavnega prava Sophie Schönberger. Obenem so pri Politicu prepričani, da bo zaradi velikosti parlament postal manj funkcionalen, saj težje nadzoruje vlado in opravlja vsakodnevno delo.
V Nemčiji imajo zapleten volilni sistem, zaradi katerega se število zveznih poslancev spreminja. Z dozdajšnjih 630 je letos naraslo na rekordnih 709. Konservativna unija CDU in CSU ima 246 poslancev, SPD 153, AfD naj bi jih imel 94, a jih ima zaradi odločitve dveh poslancev, da še pred ustanovnim zasedanjem zapustita njene vrste in gresta med neodvisne, 92, liberalci (FDP), ki se po neuspehu na volitvah 2013 zdaj vračajo v bundestag, 80, Levica 69 in Zeleni 67 poslancev.
AfD želi ustanoviti odbor za preiskavo MerklovePoslanec AfD-ja, ki ni želel biti imenovan, je za Politico dejal, da ""seveda bodo spremenili teme razprav"". Med cilji stranke je ustanovitev preiskovalnega odbora, ki bi pod drobnogled vzel ukrepanje Angele Merkel med begunsko krizo leta 2015. AfD kanclerki očita, da je z začasnim odprtjem meje za prebežnike, ujete na Madžarskem, kršila nemško zakonodajo. AfD sam ne more ustanoviti takega odbora, saj nima dovolj glasov. Potrebuje podporo drugih strank, ki pa so že sporočile, da s skrajnimi desničarji ne želijo sodelovati.
Po novem sklic odpira poslanec z najdaljšim stažemPoslanci AfD-ja so sicer za razburjenje poskrbeli že ob samem začetku današnjega zasedanja. Zahtevali so namreč razveljavitev spremembe parlamentarnih pravil. Do zdaj je namreč veljalo, da je zasedanje novega sklica odprl najstarejši poslanec, odhajajoči sklic bundestaga pa je s spremembo, po novem bo sklic odprl poslanec z najdaljšim stažem, tik pred zdajci želel preprečiti, da bi zasedanje novega sklica danes odprl poslanec AfD-ja Alexander Gauland. Najdaljši staž ima Schäuble, ki pa je to nalogo prepustil poslancu z drugim najdaljšim stažem, 76-letnemu Hermannu Ottu Solmsu iz FDP-ja.
Ko so poslanci to zahtevo AfD-ja danes nemudoma zavrnili, jih je poslanec te stranke Bernd Baumann napadel, da delujejo kot nacisti leta 1933. ""Zapomnite si: stari bundestag je bil na volitvah poražen. Ljudje so odločili, nova doba se začenja zdaj,"" jim je sporočil.
Spor, kdo bo sedel poleg AfD-jaPreostale stranke nameravajo zajeziti vpliv AfD-ja. Eden izmed načinov je, da so za predsednika bundestaga izvolile Schäubleja, ki je politični veteran, poslanec z najdaljšim stažem in računajo, da dovolj izkušena, močna in spoštovana osebnost, da bo vzdrževal raven razprave. Drugi je odhod SPD-ja v opozicijo, da AfD ne bo največja opozicijska stranka, s čimer bi dobila še dodatne pravice. Pred zasedanjem je zavladal spor, kdo bo sedel poleg skrajne desnice. Stranke so se strinjale, da se AfD posadi na skrajno desno stran, kar bi pomenilo, da bi ob njej sedeli ali poslanci konservativne unije CDU in CSU ali FDP-ja. Liberalci so zdaj poleg, a so že dejali, da bodo vprašanje znova odprli.
Bild je v nedeljo objavil, da naj bi novoizvoljeni poslanci AfD-ja in FDP-ja dobili prostore v zgradbi, kjer je bil v času nacističnega režima sedež notranjega ministrstva. Nad vrati nekaterih poslanskih pisarn so še vedno svastike. V prejšnjem sklicu bundestaga naj bi sicer v tej zgradbi uradovalo kakih 30 poslancev CDU-ja in CSU-ja.
V dolgoletni karieri Schäuble še predsednikSchäuble je član krščanskih demokratov (CDU) Angele Merkel. Poslanec bundestaga je že 45 let, zadnjih osem let pa je v vladi vodil finančni resor. S svojim vztrajanjem pri javnofinančni disciplini in strukturnih reformah v času finančne in dolžniške krize v Evropski uniji si je prislužil po eni strani pohvale in spoštovanje, po drugi strani pa, še posebej v južnih članicah EU-ja, številne kritike.
V svoji dolgi politični karieri je bil Schäuble med drugim tudi notranji minister, vodja kanclerskega urada, vodja poslanske skupine konservativne unije CDU in CSU ter kratek čas predsedujoči CDU-ju na zvezni ravni. Na položaju predsednika bundestaga je nasledil Norberta Lammerta, ki na volitvah ni več kandidiral za poslanca."
http://www.rtvslo.si/svet/mnozicni-protest-v-berlinu-proti-vstopu-stranke-afd-v-parlament/435856,prebežnik,239,"
					22. oktober 2017 ob 17:38
					Berlin - MMC RTV SLO, STA","
J. R.
",Množični protest v Berlinu proti vstopu stranke AfD v parlament,"Po berlinskih ulicah je dva dni pred ustanovno sejo nemškega parlamenta več tisoč ljudi s številnimi transparenti protestiralo proti poslancem skrajno desne stranke Alternativa za Nemčijo (AfD).
Protestniki so se zbrali pred stavbo nemškega parlamenta reichstag in shod nadaljevali do Brandenburških vrat. Protestov so se udeležili tudi preživeli v holokavstu, poroča nemški Spiegel. Vodja stranke Zelenih Anton Hofreiter je proteste označil kot znak, da ljudje ne sprejemajo Alternative za Nemčijo v parlamentu.
Proteste je organiziralo gibanje Compact, ki nagovarja nemške državljane, naj ""stopijo naprej in zasenčijo predstavo AfD-ja"". Predstavniki gibanja opozarjajo, da nemški parlament ni mesto, kjer bi bili rasizem, diskriminacija in prirejanje zgodovinskih dejstev sprejemljivi.
Hkrati se predstavniki zavedajo, da vstopa AfD-ju v bundestag ne morejo preprečiti. Ostane jim samo demonstriranje in opozarjanje, da obstaja veliko državljanov, ki niso volili za skrajno desnico, so dejali.
AfD prvič v parlamentuAlternativa za Nemčijo je na septembrskih parlamentarnih volitvah prejela 12,6 odstotka glasov in prvič vstopila v parlament. Vstop protimuslimanske in protimigrantske politične stranke v nemški parlament je pretresel nemško politično prizorišče, saj so vodilni ljudje stranke večkrat poudarjali nemško identiteto in izzvali nemško kulturo sprave glede druge svetovne vojne.
Priljubljenost stranke se je okrepila zaradi državljanov, ki nasprotujejo politikam kanclerke Angele Merkel, predvsem sprejemu milijona prebežnikov leta 2015. Stranko je sicer kmalu po osvojitvi tretjega mesta na volitvah in 94 poslanskih sedežev zapustila ena izmed voditeljic Frauke Petry, kar naj bi po poročanju Guardiana kazalo na notranje razkole znotraj stranke."
http://www.rtvslo.si/evropska-unija/italijanski-notranji-minister-v-sirijo-in-irak-odpotovalo-do-30-000-tujih-borcev/435654,prebežnik,413,"
					19. oktober 2017 ob 20:17,zadnji poseg: 19. oktober 2017 ob 21:44
					Ischia - MMC RTV SLO, STA","
B. V.
",Italijanski notranji minister: V Sirijo in Irak odpotovalo do 30.000 tujih borcev,"Na italijanskem otoku Ischia se je začelo dvodnevno srečanje notranjih ministrov skupine sedmih najrazvitejših držav sveta (G7), na katerem naj bi bili osredotočeni na džihadiste, ki želijo priti v Evropo.
Prevladujejo ocene, da je večina tujih borcev v vrstah t. i. Islamske države skupino zapustila v zadnjih nekaj mesecih. Strokovnjaki ob tem že napovedujejo, da se bodo zdaj tudi tisti, ki so ostali, poskušali vrniti naprej v Turčijo, od tam pa v Evropo, kjer naj bi se poskušali maščevati za poraz IS-ja, poroča francoska tiskovna agencija AFP.
Srečanje notranjih ministrov skupine G7 je organizirano le nekaj dni po tem, ko so kurdsko-arabske Sirske demokratične sile ob podpori ZDA v Siriji zavzele Rako, ki je veljala za dejansko glavno mesto IS-ja v Siriji.
Italijanski notranji minister Marco Minniti ocenjuje, da je med letoma 2014 in 2016 v Sirijo in Irak odpotovalo od 25.000 do 30.000 tujih borcev iz 100 držav, da bi se pridružili IS-ju. Opozoril je tudi, da se 80 odstotkov radikalizacije džihadistov zgodi prek svetovnega spleta.
Ministri naj bi se posvetili tudi terorizmu na svetovnem spletu. Analitiki namreč opozarjajo, da naj bi izguba ozemlja, ki ga je utrpel IS, pomenila, da se bo boj na terenu spremenil v obveščevalno vojno. Na srečanju bodo tokrat sodelovali tudi predstavniki spletnih velikanov, kot so Google, Microsoft, Facebook in Twitter.
Protest: ""Morilci, morilci!""Kot poroča avstrijska tiskovna agencija APA, je ministre na italijanskem otoku Ischia pričakalo okoli 200 protestnikov, ki so v morje zlili paradižnikov sok, da bi opozorili na umrle prebežnike v Sredozemskem morju. ""Morilci, morilci,"" so vzklikali protestniki.
EU proti migracijam s skladom za AfrikoMedtem so se voditelji članic EU-ja v Bruslju po besedah predsednika Evropskega sveta Donalda Tuska dogovorili, da bodo za zajezitev t. i. nezakonitih migracij zagotovili dovolj denarja za severnoafriške države v okviru skrbniškega sklada za Afriko.
V tem skladu, vzpostavljenem pred dvema letoma na vrhu EU-ja in Afrike v Valletti, je 1,8 milijarde evrov iz evropskega proračuna. Enak znesek naj bi prispevale članice, ki pa so za zdaj zagotovile le 175 milijonov evrov. Slovenija je prispevala 50.000 evrov.
Voditelji članic so se tudi strinjali, da bodo Italiji pomagali pri soočanju s prihodom prebežnikov po osrednji sredozemski poti, zlasti pri sodelovanju z libijskimi oblastmi. ""Imamo pravo priložnost, da zapremo osrednjo sredozemsko pot,"" je poudaril Tusk.
Glede azilne reforme, kjer se je zataknilo pri vprašanju stalnega mehanizma za premeščanje beguncev v Uniji ob izrednih okoliščinah, so se odločili, da se k temu vprašanju vrnejo decembra s ciljem konsenza v prvi polovici prihodnjega leta."
http://www.rtvslo.si/slovenija/vkljucevanje-beguncev-v-druzbo-ko-se-vzpostavi-stik-se-meje-hitro-porusijo/435554,prebežnik,522,"
					18. oktober 2017 ob 22:16
					Maribor - MMC RTV SLO, STA","
T. H.
","Vključevanje beguncev v družbo: Ko se vzpostavi stik, se meje hitro porušijo","Pri vključevanju beguncev v družbo je Slovenija dve leti po največjem begunskem valu še v začetni fazi. Begunci težko najdejo stanovanje in službo, še vedno se pojavljajo negativni odzivi okolice.
A kot je bilo slišati na današnji okrogli mizi v Mariboru, so tudi pozitivne zgodbe, predvsem o številnih prostovoljcih, ki nesebično pomagajo prišlekom.
Maribor je poleg Ljubljane eno redkih slovenskih mest, kjer se izvajajo programi vključevanja beguncev v družbo. Vanje je bil vključen tudi begunec iz Sirije Adel Šarbotli, ki je v Slovenijo prišel pred nekaj več kot letom dni, z novim študijskim letom pa je tu začel študirati gradbeno inženirstvo. Da mu je to uspelo, je bilo ključno, da se je hitro naučil slovenskega jezika, je povedal.
Če se zaposlijo, izgubijo druge ugodnostiPrav znanje jezika je po mnenju drugih sodelujočih na okrogli mizi tisto, kar podre mejo med begunci in domačini. ""To je magično orodje za razbitje predsodkov,"" je povedala prostovoljka in podjetnica Tatjana Nekrep, ki je v svojem podjetju zaposlila dva Eritrejca.
Ker ima podjetje na Pragerskem, kjer se je lokalna skupnost pred dvema letoma uprla vzpostavitvi begunskega centra v kraju, je pričakovala, da bosta nova sodelavca deležna podobnega odziva krajanov. A se to ni zgodilo. ""Največ sta k temu pripomogla sama fanta, ki sta pokazala izjemno prizadevnost pri delu in kulturo vedenja. Z vsakim sta se potrudila spregovoriti vsaj nekaj besed v slovenščini,"" je pojasnila.
Manj zadovoljna je s sistemskimi rešitvami. Begunca je zaposlila prek razpisa zavoda za zaposlovanje in se pri tem spopadla s številnimi administrativnimi ovirami, še posebej jo je zmotilo, da sta fanta ob prevzemu dela izgubila druge ugodnosti. ""Osebi z mednarodno zaščito se torej ne splača iti v to. Drugi, ki so lepo sedeli doma, so na koncu dobili enako vsoto denarja,"" je poudarila.
Najbolj nastrojeni tisti, ki z begunci še nikoli niso imeli stikaTudi na Slovenski filantropiji po besedah Francija Zlatarja ugotavljajo, da takšni državni programi niso spodbudni, hkrati so razočarani, da se le redki slovenski delodajalci odločajo za sodelovanje. ""Naše poslovno okolje na splošno ni pripravljeno na sprejemanje ljudi iz drugih kulturnih okolij,"" je pojasnil.
Težava so tudi stanovanja. ""Pogosto so begunci prisiljeni, da takoj, ko pridobijo status, iščejo stanovanje na trgu. A lastnikov, ki bi bili pripravljeni oddati stanovanje beguncem, je malo,"" je povedal.
Na splošno opaža, da so proti beguncem nastrojeni predvsem tisti Slovenci, ki še nikoli niso imeli neposrednega stika z njimi. ""Ko se enkrat ta stik vzpostavi, se meje hitro porušijo,"" je še povedal Zlatar in kot eno od koristnih rešitev navedel ozaveščanje v šolah.
Tri mesece za ""osnovni orientacijski program""Veliko je sicer odvisno od vsakega posameznega begunca, kako hitro se bo vključil v družbo. Država jim med drugim ponuja trimesečni orientacijski program s ciljem učenja osnov slovenščine in spoznanja osnovnih veščin in postopkov.
To je po besedah Laure Rauš iz Slovenske filantropije dobra osnova, a za številne traja premalo časa. Pri nekaterih beguncih je namreč najprej treba prestati opismenjevanje, saj so nepismeni že v svojem jeziku. ""Iluzorno je pričakovati, da bo v treh mesecih osvojil vse, kar potrebuje, še posebej če ima za seboj izjemno travmatične izkušnje,"" je prepričana. ""Zanje je največji izziv pridobiti občutek varnosti,"" je dodala."
http://www.rtvslo.si/svet/avstrija-s-kurzem-dobiva-enega-najmlajsih-voditeljev-na-svetu/435265,prebežnik,974,"
					16. oktober 2017 ob 07:15,zadnji poseg: 16. oktober 2017 ob 13:30
					Dunaj - MMC RTV SLO, Reuters","
K. T.
",Avstrija s Kurzem dobiva enega najmlajših voditeljev na svetu,"Zmagovalka predčasnih parlamentarnih volitev v Avstriji je ljudska stranka, njen vodja, 31-letni Sebastian Kurz, pa bo tako postal eden najmlajših političnih voditeljev na svetu. Danes bodo začeli preštevati še okoli 889.000 glasovnic po pošti, ki bi utegnile spremeniti vrstni red na 2. in 3. mestu.
Ljudska stranka (ÖVP) je dobila 31,6 odstotkov glasov (62 sedežev) oz. je ostala brez večine, zaradi česar bo najverjetneje morala oblikovati koalicijo. Na 2. mesto so se uvrstili socialdemokrati (SPÖ) dozdajšnjega kanclerja Christiana Kerna s 26,9 odstotka (53 sedežev), svobodnjaki (FPÖ) Christiana Stracheja s 26 odstotki glasov (51 sedežev) pa so na tretjem mestu. Ker je razlika med njima tako majhna, se utegnejo končni izidi po preštetih glasovnicah po pošti še spremeniti.
V 183-članskem parlamentu bodo še poslanci stranke NEOS (5,1 odstotka oz. 10 sedežev) in PILZ (4,4 odstotka oz. 8 sedežev), velik poraz pa so doživeli Zeleni, ki niso presegli 4-odstotnega volilnega praga in so po 38 letih ostali brez poslanskih mest. Vodja Zelenih Ulrike Lunacek je dejala, da gre za ""hud poraz in veliko razočaranje"". Nekdanjemu člane Zelenih Petre Pilze se je z istoimensko stranko uspelo uvrstiti v parlament, zato je izpad za Zelene še toliko bolj boleč.
V parlament se sicer uvrstijo stranke, ki na volitvah presežejo štiri odstotke glasov oziroma zmagajo v posamezni zvezni deželi.
Na tokratnih volitvah nov sistem glasovanja po poštiGlasovnice po pošti, ki predstavljajo približno šestino vseh glasov, bodo začeli preštevati danes, končni izidi pa bodo znani v četrtek. Letos je bilo izdanih rekordnih več kot 889.000 glasovnic za glasovanje po pošti. Te glasovnice lahko volivci pošljejo po pošti ali pa jih odnesejo na volišča, pri čemer velja, da jih lahko odnesejo tudi na druga volišča, ne na tisto, kjer je volivec registriran. V tem primeru bodo potem glasovnico poslali na volivčevo matično volišče. To je tudi razlog, da bodo končni izidi znani šele v četrtek. Večina glasovnic bo sicer preštetih danes, tako da naj bi bilo znano, katera stranka se je uvrstila na 2. mesto.
Desnica se je okrepila Kot kažejo izidi nedeljskih volitev, so tako ljudska stranka kot svobodnjaki glede na prejšnje volitve povečali število svojih podpornikov. Kurzeva strategija, da je v volilni kampanji predvsem poudarjal vprašanje migracijske krize, kar je okrepilo predvsem desnico, se je očitno obrestovala. Avstrija je leta 2015 v državo sprejela za en odstotek svojega prebivalstva prebežnikov, kar je med volivci sprožilo strah in nasprotovanje nastanitvi prebežnikov. Dozdajšnjemu kanclerju Kernu, kot kaže, volivcev ni uspelo prepričati z uspešnimi gospodarskimi kazalci: država ima najvišjo rast v zadnjih šestih letih in nizko brezposelnost. Poraz na volitvah pa ga, kot je napovedal, ne bo odpeljal iz politike. ""Kot sem rekel, bom v politiki ostal 10 let. Pred mano jih je še devet.""
Strache koalicije s Kurzem, ki mu je v kampanji očital krajo političnih prepričanj, ne izključuje, ni pa zanj samoumevna. ""Vse je mogoče,"" je dejal za ÖRF. ""Veseli smo tega velikega uspeha, ena stvar je jasna: skoraj 60 odstotkov Avstrijcev je glasovala za program FPÖ."" Program svobodnjakov temelji na protiimigracijski in protiislamski politiki, v nasprotju s francosko Nacionalno fronto pa niso evroskeptiki. Izid na nedeljskih volitvah je strankin najboljši po letu 1999.
Kurz bo sicer najverjetneje sestavil koalicijo s svobodnjaki, čeprav je bil bodoči kancler po prvih izidih previden in je pustil odprte vse možnosti. ""Nismo se dogovorili ne o koaliciji s svobodnjaki ne s socialdemokrati,"" je odgovoril na vprašanje, kakšni so načrti. ""Počakati moramo na izide.""
Kurz je vodenje ljudske stranke prevzel maja in napovedal prevetritev politične scene, na kateri je desetletja dominirala koalicija ljudske stranke s socialdemokrati. Ravno prekinitev te koalicije pred meseci je botrovala nedeljskim predčasnim volitvam. Sicer bi morali Avstrijci na volitve prihodnje leto. Kurz je namignil tudi, da bi lahko prišlo do sprememb v vodstvu poraženih strank, s čimer naj bi dal vedeti, da bi bil pripravljen na koalicijo s socialdemokrati, če bo na čelu teh Kerna zamenjal obrambni minister Hans Peter Doskozil.
Čudežni deček avstrijske politikeKurz velja za čudežnega dečka avstrijske politike. Rodil se je 27. avgusta 1986 učiteljici in inženirju. Po maturi leta 2004, ki jo je opravil odlično, je šel v vojsko, že med študijem prava, ki ga še vedno ni končal, pa je postal vodja podmladka ÖVP-ja. Pri 24. je postal državni sekretar za integracije, tri leta kasneje, decembra 2013, pa je postal najmlajši zunanji minister v avstrijski zgodovini.
Pozornost je pritegnil predvsem s kampanjo za občinske volitve na Dunaju leta 2010, ki je potekala pod sloganom ""Schwarz macht geil"" (črno je/vas naredi kul/seksi, pri čemer se črno nanaša na ÖVP). V kampanji so uporabili tudi črn avtomobil znamke hummer, ki so ga poimenovali 'Geilomobil', sam Kurz pa je ob tem morebitnim volivcem delil kondome.
Odzivi na volitveMadžarski zunanji minister Peter Szijjarto je danes pred začetkom zasedanja zunanjih ministrov držav članic Evropske unije vidno zadovoljen komentiral rezultate volitev. Kot je dejal, je srečen, ker je slavil kandidat, ki ima podobna stališča z madžarsko vlado, kot npr. glede migracij.
V Rimu je ustanovitelj največje vladne stranke, Demokratske stranke (PD) Walter Veltroni v odzivu na rezultate avstrijskih parlamentarnih volitev izrazil zaskrbljenost. ""Evropa doživlja dramatično stopnjo, v kateri potrebujemo preudarno in pogumno vodstvo,"" je opozoril Veltroni. Kdo lahko prezre, kaj se dogaja v Nemčiji in Franciji in sedaj v Avstriji? Evropa mora najti pot do enotnosti in to z odprtim, kulturnim bojem proti populizmu,"" je še dejal.
Bolj so zadovoljni v Severni ligi in stranki Naprej Italija. Tržaški župan Roberto Dipiazza iz Naprej Italija je poudaril, da se je Avstrija odločila za konkretno delovanje in vlado pod vodstvom desnosredinske vlade. ""To je pomemben preobrat za našo drago sosedo, ki je vodstvo države zaupala zanesljivemu in odločnemu politiku, kot je Sebastian Kurz,"" je ocenil župan Trsta.
Češki zunanji minister Lubomir Zaoralek je Kurzu čestital k zmagi in izrazil upanje v nadaljevanje odličnih odnosov med državama. ""Skupaj sva začela z renesanso češko-avstrijskih odnosov. Verjamem, da se bodo odlični sosedski odnosi nadaljevali,"" je dejal Zaoralek."
http://www.rtvslo.si/svet/avstrijci-izbirajo-vlado-lahko-kurz-postane-najmlajsi-evropski-voditelj/435205,prebežnik,1421,"
					15. oktober 2017 ob 07:14
					Dunaj - MMC RTV SLO, Reuters","
Jaša Rajšek
",Avstrijci izbirajo vlado: lahko Kurz postane najmlajši evropski voditelj?,"Nedeljske predčasne parlamentarne volitve bodo zaokrožile napeto politično ozračje in pestro volilno kampanjo v Avstriji. Glede na ankete se pričakuje zmaga konservativne Avstrijske ljudske stranke (ÖVP) mladega voditelja Sebastiana Kurza.
Javnomnenjske raziskave stranki namreč napovedujejo okoli 33 odstotkov glasov podpore. Za drugo mesto se potegujeta desna svobodnjaška stranka (FPÖ) Heinz-Christiana Stracheja s 26 odstotki in socialdemokrati (SPO) trenutnega kanclerja Christiana Kerna s 24-odstotno podporo.
Avstrijski državljani, starejši od 16 let, torej 6,4 milijona volilnih upravičencev, se bodo na volitvah odločali med skupno desetimi strankami in gibanji. Ankete uvrstitev v 183-članski parlament s petletnim mandatom napovedujejo še stranki NEOS, Zelenim in stranki PILZ. V parlament se uvrstijo stranke, ki na volitvah presežejo štiri odstotke glasov oziroma zmagajo v posamezni zvezni deželi.
Volilno kampanjo so zaznamovali škandali in poudarek na migracijski politiki. ""Moteče je, da smo se znašli v situaciji, ko se Kurz in Strache javno spopadata o tem, kdo je boljši kolega madžarskega premierja Viktorja Orbana,"" je za MMC o kampanji dejal pravnik in politični analitik Valerian Fischer, ki je deloval kot član avstrijske diplomacije na veleposlaništvu v Bukarešti ter kot svetovalec stalne misije Lihtenštajna pri Združenih narodih v New Yorku.
Ostra stališča konservativcev glede priseljevanjaKurz v svojem programu zastopa stališča konservativcev, kot je znižanje davkov za podjetja in nasprotovanje pravici istospolnih partnerjev do poroke, vendar je na drugi strani svojo priljubljenost zgradil prav na točki, na kateri ne zastopa stališča svoje stranke – migrantski tematiki.
Kurz se je med kampanjo zavzel za strožji nadzor na mejah in omejitve priseljevanja, kar je poudarjal tudi na vsakem soočenju. ""To je res neverjetno. Pri vsaki temi vam pogovor uspe takoj speljati na begunce in politični islam,"" je na septembrskem soočenju Kurzu očitala vodja Zelenih Ulrike Lunacek.
Vzpon desno usmerjenih strankAvstrija je leta 2015 v državo sprejela za en odstotek svojega prebivalstva prebežnikov, kar je med volivci sprožilo strah in nasprotovanje nastanitvi prebežnikov, poroča Reuters. ""Zaščita zunanjih meja Evropske unije je v programu vseh strank, razen Zelenih,"" razlaga Fischer in dodaja, da so se tudi levo usmerjeni socialdemokrati zavzeli za okrepljen nadzor na mejah. Levico je še dodatno oslabil razpad stranke Zelenih, od katerih se je odcepil samostojni kandidat Peter Pilz s svojo stranko, ki mu prav tako napovedujejo vstop v parlament, saj je s populističnimi metodami privabil predvsem radikalne nasprotnike skrajne desnice, meni Fischer. Na drugi strani je desnico okrepil tudi gospodarsko usmerjeni NEOS.
Neonacistični sloves svobodnjakovStrachejevi svobodnjaki glede problematike priseljevanja uporabljajo še najostrejšo retoriko. V svojem programu si prizadevajo določene sektorje zapreti za delavce, ki niso iz Evropske unije, omejiti število tujih učencev v razredih in spodbuditi deportacije tujih obsojencev v njihove domače dežele, poroča Euronews. Stranka, priljubljena predvsem na podeželju, se sicer vseskozi spopada z očitki o povezavah z neonacizmom.
Vodjo svobodnjaške stranke Stracheja so v mladosti kot 20-letnika aretirali zaradi udeležbe na prepovedanem shodu Hitlerjeve mladine. Zdaj 48-letni voditelj takratni incident pripisuje mladosti, naivnosti in neumnosti ter se trudi stranko obraniti pred neonacističnim slovesom, poroča avstrijski The Local. V sklopu teh prizadevanj so v stranki pred nedavnim razrešili člana na nižjem položaju, saj naj bi v javnosti uporabljal nacistični pozdrav.
Kandidati premalo časa namenili drugim temamZaradi poudarka kampanje na politiki priseljevanja in varovanju meja je zmanjkalo časa za druge pomembne tematike v avstrijski politiki. ""Debata o integraciji je odgovarjala le na vprašanje, kako restriktivna mora biti. Gospodarske reforme, desetletje dolga blokada, ki onemogoča reforme izobraževanja, trajnostni razvoj in ohranjanje naravnih virov so bile neznatno zastopane teme,"" Fischer izpostavlja negativne plati kampanje za avstrijske predčasne volitve.
Odstop Mitterlehnerja sprožil razpad parlamentaMaja letos je dotedanji podpredsednik vlade in vodja ÖVP-ja Reinhold Mitterlehner nepreklicno odstopil, takoj po tem je kancler Kern oznanil razpad sicer močne koalicije.
Na mesto voditelja ÖVP-ja so člani stranke enoznačno imenovali Kurza, zunanjega ministra, ki je funkcijo začel opravljati s 27 leti in tako postal najmlajši avstrijski politik na tem položaju. Kurz se je še pred imenovanjem na položaj javno zavzemal za čimprejšnje parlamentarne volitve, ki bi morale biti jeseni leta 2018. Takrat so javnomnenjske raziskave najmočnejšo podporo še kazale desničarski svobodnjaški stranki FPÖ
13. julija so avstrijski poslanci razpustili parlament in s tem odprli pot za razpis oktobrskih parlamentarnih volitev. 25. julija so se začele priprave in volilna kampanja, ki je bila polna metanja polen pod noge in obračunavanj med kandidati. Umazana kampanja vseh proti vsemZadnja v vrsti teh obračunavanj je afera z lažnimi novicami na Facebooku. Na družbenem omrežju sta se namreč pojavili dve skupini z več tisoč sledilci, ki sta Kurza obravnavali kot odgovornega za prihod nezakonitih prebežnikov, poroča Guardian. Prva skupina s prirejenimi fotografijami Kurza prikazuje kot Sörosevega plačanca, ki naj bi skrivoma tlakoval pot beguncem iz islamskih držav v Avstrijo. Druga skupina je objavila ponarejene javnomnenjske raziskave glede ideje o zaprtju mejnega prehoda na prelazu Brenner, prek katerega naj bi nevladne organizacije prebežnike iz Italije tihotapile v Avstrijo.
Kernov svetovalec naj bi bil odgovoren za škandal na FacebookuPo razkritju lažnih informacij so mediji krivdo prvotno pripisali skrajno desnim podpornikom FPÖ-ja, vendar je pozneje raziskovalna revija Profil razkrila, da naj bi za lažnimi stranmi na Facebooku stali socialdemokrati. Kancler Kern je namreč v začetku kampanje za 400.000 evrov najel izraelskega svetovalca Tala Silbersteina, a ga nato med kampanjo odpustil, saj naj bi bil svetovalec deležen obsodb o pranju denarja v domačem Izraelu, še poroča Guardian.
Kurz SPO-ju ni ostal dolžan. Septembra je kanclerja Kerna v intervjuju za televizijo ORF obtožil sprejemanja nezakonitih finančnih donacij. Po njegovih besedah naj bi podjetnik Hans-Peter Haselsteiner prek netransparentnih kanalov Kernu nakazal 100 tisoč evrov, čeprav ima SPO uradno zgornjo mejo donacij pri 20.000 evrih. SPO je proti Kurzu vložil tožbo zaradi omalovaževanja slovesa in časti ter zaviranja finančnega razvoja stranke.
""Kaj si pa pričakoval? Kurz je ÖVP!""Tudi svobodnjaška FPÖ je v sklopu svoje kampanje, čeprav se zdaj omenja kot kandidat za možno koalicijo z ÖVP-jem, izdal igrani videoposnetek, ki poskuša humorno kritizirati Kurza in njegovo stranko. V posnetku si mlad moški na hrbtu zaželi tetovažo Sebastiana Kurza. Ko mojster konča delo, stranka zgrožena ugotovi, da ima na hrbtu poleg Kurza tetovirane tudi obraze preostalih veteranov stranke. ""Želel sem Kurza, ne ÖVP-ja!"" je zgrožen moški, na kar mu mojster odgovori: ""Naredil sem tako, kot si naročil. Kaj si pa pričakoval? Kurz je ÖVP,"" videoposnetek opisuje in objavlja portal OE24.
Fischer opozarja še na govorice, da naj bi bili konservativci s hekerskimi napadi odgovorni za uhajanje informacij iz tabora socialdemokratov. Na drugi strani je Peter Puller iz ekipe socialdemokratov medijem zatrdil, da so ga konservativci želeli podkupiti s 100 tisoč evri, da bi zamenjal strani in izdal podatke stranke. Tudi ministrstva so osumljena sodelovanja v volilnih kampanjah. ""Nadaljnje preiskave bodo potrebne po volitvah, le tako se lahko ohrani zaupanje ljudi v politični sistem,"" dodaja Fischer.
Šele zadnje soočenje tematskoNa zadnjem televizijskem soočenju petih največjih strank so si voditelji izbrali vsak po eno reformo, ki bi jo izvedli v primeru prevzema oblasti. Kurz iz Ljudske stranke je izbral obrambo socialne države, Kern iz socialdemokratov pa doseganje polne zaposljivosti – kancler je že leta 2016 objavil ambiciozen načrt o novih 200 tisoč delovnih mestih.
Strache iz skrajno desnih svobodnjakov je izbral ustavitev priseljevanja. Ulrike Lunacek iz Zelenih je izbrala podnebne spremembe, Matthias Strolz iz sicer progospodarsko naravnane stranke NEOS pa reformo šolstva.
Po zadnjem soočenju je Avstrija tako pripravljena na predčasne volitve, na katerih bodo volivci izbrali novega kanclerja. Zakonodaja o volitvah je v Avstriji sicer precej ohlapna. Tako lahko volivci na volišče pridejo s psom in delajo selfije, prepovedana je le objava fotografij, ki prikazujejo nekoga, ki je volil, proti njegovi volji, poroča Euronews. Glasovnica, če je pravilno izpolnjena, bo veljavna, če jo le volivcu uspe spravi v volilno škatlo - tudi če jo zmečka ali iz listka napravi letalo.
S kom v koalicijo?Čeprav je analitik Cristoph Hofinger za Euronews povedal, da volitve še zdaleč niso odločene, in opozoril na polje možnosti ""last-minute"" manevrov, se že ugiba, s kom bodo konservativci tvorili koalicijo. Glede na avstrijski sistem volitev je najpogostejša koalicija med dvema izmed treh najmočnejših strank.
Po Mittenlehnerjevem odstopu in sledečem razkolu med ÖVP-jem in socialdemokrati, ki so sicer skupaj Avstriji vladali kar 44 let in odkar je bil Kurz star pet mesecev, se velika koalicija med strankama ne zdi verjetna, kar je potrdil tudi favorit Kurz. Vendar je opozoril tudi na morebitne menjave v strankarskih vodstvih po volitvah. Zunanji minister je vseskozi hvalil obrambnega ministra Hans-Petra Doskozila, ki bi ob notranjih razkolih v stranki na vrhu lahko zamenjal Kerna.
Mogoče je koalicija tako med svobodnjaki in konservativci kot svobodnjaki in socialdemokrati, s čimer bi Strache postal sploh prvi član vlade v Evropi z neonacističnim ozadjem po drugi svetovni vojni, poroča Guardian."
http://www.rtvslo.si/svet/v-zadnjih-dveh-letih-se-je-stevilo-lacnih-na-svetu-povecalo-za-40-milijonov/435168,prebežnik,273,"
					14. oktober 2017 ob 11:52
					Rim - MMC RTV SLO, STA","
B. V.
",V zadnjih dveh letih se je število lačnih na svetu povečalo za 40 milijonov,"Kot sporoča Organizacija ZN-a za hrano in kmetijstvo (FAO), se je število lačnih v zadnjih dveh letih povečalo s 777 milijonov na 815 milijonov, kar pomeni, da je lačen vsak deveti Zemljan.
Letošnji 16. oktober, svetovni dan hrane, je FAO posvetil odnosu med migracijami in prehransko varnostjo. Z opozarjanjem na to tematiko želi organizacija ZN-a opozoriti na pomen vlaganj v kmetijstvo in razvoj podeželja, kar lahko po njenem prepričanju bistveno pripomore k zmanjšanju strukturnih vzrokov za migracije.
V zadnjih letih je bilo na svetu izjemno veliko mednarodnih migrantov. V letu 2015 jih je bilo 244 milijonov oziroma največ od druge svetovne vojne. Bistveno večje je število notranje razseljenih, in sicer 763 milijonov. Glavna razloga za migracije in razseljevanje sta oboroženi konflikti in politična nestabilnost.
Poleg podnebnih sprememb so konflikti tudi med razlogi za naraščajočo lakoto in revščino, kar je glavna ugotovitev poročila o stanju prehranske varnosti za leto 2017.
Lačen vsak deveti ZemljanV zadnjih dveh letih se je torej število lačnih ljudi na svetu povečalo s 777 milijonov na 815 milijonov. ""To pomeni, da je lačen vsak deveti Zemljan, in to dve leti po sprejetju nove svetovne razvojne agende, v kateri smo se države zavzele za odpravo lakote in ekstremne revščine do leta 2030,"" so pred svetovnim dnevom hrane poudarili na slovenskem ministrstvu za kmetijstvo, gozdarstvo in prehrano.
FAO ocenjuje, da 60 odstotkov lačnih živi v državah, ki so prizadete zaradi oboroženih konfliktov. Številni spori se odvijajo na podeželju, uničujejo kmetijstvo ter prepotrebne naravne vire za osnovno preživetje najbolj ranljivih prebivalcev, ki so tako izpostavljeni lakoti oziroma negotovi preskrbi s hrano. Zato večina zapusti svoje domove ter se pridruži drugim migrantom oziroma prebežnikom."
http://www.rtvslo.si/evropska-unija/nemcija-danska-in-francija-podaljsale-nadzor-na-mejah-se-za-pol-leta/434974,prebežnik,608,"
					12. oktober 2017 ob 12:25,zadnji poseg: 12. oktober 2017 ob 18:27
					Berlin - MMC RTV SLO, STA","
B. V., A. V.
","Nemčija, Danska in Francija podaljšale nadzor na mejah še za pol leta","Nemška vlada je še za šest mesecev podaljšala nadzor na meji z Avstrijo in na letalskih povezavah iz Grčije. Podobno sta nato nadzor podaljšali Danska in Francija.
Trenutni nadzor na notranjih schengenskih mejah bi se moral v skladu s schengenskimi pravili sicer izteči 11. novembra.
Notranji minister Thomas de Maiziere je podaljšanje nadzora po poročanju nemške tiskovne agencije DPA utemeljil z nizom terorističnih napadov v Nemčiji in Evropi. ""Še vedno so pomanjkljivosti pri varovanju zunanjih meja EU-ja, prav tako se nadaljuje obsežen tok nezakonitih migracij znotraj schengenskega območja,"" je dejal.
De Maiziere je še poudaril, da se je moral kot notranji minister ustrezno odzvati na razmere. O podaljšanju nadzora se je Nemčija pogovorila z državami, ki jih bo ta ukrep zadeval, obveščene pa so tudi ustrezne institucije Evropske unije, je zatrdil minister. ""Popolnoma se bomo k schengenskemu območju brez nadzora na notranjih mejah lahko vrnili šele, ko bo razvoj celotnega položaja to dopuščal,"" je še dejal minister. Zdajšnji nadzor na meji naj bi se končal sredi novembra.
Enak ukrep DanskePodobno odločitev je po poročanju DPA-ja sprejela tudi Danska, ki je za šest mesecev podaljšala nadzor na nemško-danski meji. Tako kot Nemčija je tudi Danska ukrep utemeljila s povečano nevarnostjo terorističnega napada.
Danska je nadzor na meji z Nemčijo uvedla januarja 2016, da bi omejila povečano število prebežnikov, ki so prihajali v državo. Odtlej sistematično preverjajo vlake, avtobuse in avtomobile na kopenskih mejnih prehodih, pa tudi v pristaniščih Gedser und Rodby. S policisti na kopenski meji sodeluje tudi vojska.
Podaljšanje nadzora je nato napovedala tudi Francija. Nadzor na notranjih mejah nameravajo izvajati do 30. aprila, je po poročanju francoske tiskovne agencije AFP sporočilo notranje ministrstvo v Parizu. Tudi oni so kot razlog za podaljšanje navedli ""vztrajno grožnjo terorizma"". Francija je sicer nadzor na notranjih mejah uvedla po terorističnem napadu v Parizu novembra 2015.
Slovenija proti podaljševanju nadzoraSlovenija podaljševanju nadzora na notranjih mejah nasprotuje. To je nazadnje v torek notranja ministrica Vesna Györkös Žnidar pojasnila tudi evropskemu komisarju za migracije, notranje zadeve in državljanstvo Dimitrisu Avramopulosu. ""Slovenija nasprotuje nenamenski, neproporcionalni in neutemeljeni uporabi ukrepa na notranji meji med Slovenijo in Avstrijo,"" so pojasnili na notranjem ministrstvu (MNZ), kjer današnje odločitve Nemčije sicer ne komentirajo.
V prid slovenskemu stališču govorijo tudi statistični podatki, saj število nezakonitih prehodov slovensko-avstrijske meje ostaja na zelo nizki ravni. Tako so letos avstrijski varnostni organi Sloveniji vrnili zgolj 27 ljudi, ki so nezakonito vstopili na avstrijsko ozemlje iz Slovenije, so pojasnili na MNZ-ju.
Evropska komisija je sicer predlagala reformo pravil, ki bi omogočila nadaljevanje notranjega nadzora v schengenu iz varnostnih razlogov celo na tri leta.
Tri možnosti za začasno uvedbo nadzoraVeljavna schengenska pravila določajo tri možnosti za začasno uvedbo nadzora v območju schengena. Prva je enostranska uvedba začasnega nadzora v primeru nenadne in nepričakovane grožnje, v primeru terorističnega napada, za deset dni z možnostjo podaljšanja do dveh mesecev.
Druga možnost je uvedba nadzora v primeru t. i. migracijskih pritiskov na podlagi predloga Evropske komisije, o katerem članice EU-ja odločajo s kvalificirano večino. Tak nadzor je mogoče uvesti za do šest mesecev z možnostjo podaljšanja do dveh let. To možnost uporabljajo Avstrija, Nemčija, Švedska, Danska in Norveška.
V skladu s tretjo možnostjo pa lahko članica v primeru predvidljive resne grožnje javnemu redu ali varnosti enostransko uvede nadzor za obdobje do 30 dni z možnostjo podaljšanja do šest mesecev. Ta ukrep so članice doslej uporabljale ob velikih napovedanih političnih ali športnih dogodkih, na primer nogometnih prvenstvih.
V schengenskem območju je 26 držav. Med njimi je 22 članic EU-ja - zunaj njega so Velika Britanija, Irska, Romunija, Bolgarija, Hrvaška in Ciper - ter štiri nečlanice - Norveška, Islandija, Švica in Liechtenstein. Slovenija je postala članica schengena decembra leta 2007."
http://www.rtvslo.si/zabava/zanimivosti/zapornika-izkoristila-kosilo-s-papezem-za-pobeg/434913,prebežnik,229,"
					11. oktober 2017 ob 17:35,zadnji poseg: 11. oktober 2017 ob 18:29
					Bologna - MMC RTV SLO, STA","
D. S.
",Zapornika izkoristila kosilo s papežem za pobeg,"Papež Frančišek se je pred dnevi v Bologni srečal z zaporniki, dva izmed njih pa sta kosilo s poglavarjem Rimskokatoliške cerkve izkoristila za pobeg.
Na začetku oktobra se je papež, ki pogosto zapornike, prebežnike in brezdomce povabi na kosilo, udeležil kosila v Bologni.
Med več kot 100 povabljenci na kosilo je bilo tudi 20 zapornikov iz zapora v Castelfrancu Emilii, ki je v provinci Modena. Po kosilu so se vse sledi za zapornikoma izgubile, saj sta uspešno izkoristila nepazljivost paznikov in sta pobegnila, poročajo italijanski mediji.
Po pisanju agencije Adnkronos sta pobegla zapornika sicer že odslužila svojo kazen, a sta bila še vedno v priporu, saj predstavljata nevarnost za družbo.
Papež med vodilnimi na družbenih omrežjihŠtevilo sledilcev na Twitterju papeža Frančiška se je povzpelo že na 40 milijonov. To papeža uvršča med vodilne na družbenih omrežjih. Samo v zadnjem letu je po podatkih Vatikana kar devet milijonov uporabnikov Twitterja začelo slediti različnim računom @pontifex, ki pripadajo papežu. Vatikan sicer to stran prepoznava kot vse pomembnejši način za komunikacijo z verujočimi in neverujočimi.
Največ sledilcev, 14,6 milijona, ima argentinska različica papeževega računa na Twitterju, le nekaj manj, 14 milijonov, pa angleška. Zanimivo veliko sledilcev, kar 843.000, bere papeževe zapise v latinščini.
Po številu sledilcev je ob boku ameriškemu predsedniku Donaldu Trumpu, a še precej za njegovim predhodnikom Barackom Obamo s 95 milijoni in popikono Katy Perry s 104 milijoni sledilcev."
http://www.rtvslo.si/slovenija/izrazita-podhranjenost-vojske-v-proracunih-za-prihodnji-dve-leti/434795,prebežnik,391,"
					10. oktober 2017 ob 14:52
					Ljubljana - MMC RTV SLO, STA","
G. K.
",Izrazita podhranjenost vojske v proračunih za prihodnji dve leti,"Vojska je v primerjavi s policijo in Sovo izrazito podhranjena, je po obravnavi predloga državnega proračuna za prihodnji dve leti sklenila komisija DZ-ja za nadzor obveščevalnih in varnostnih služb.
Predsednik komisije Branko Grims iz SDS-a je v izjavi novinarjem po seji komisije opozoril, da je vojska steber državnosti in ima posebno vlogo, tudi ko gre za vprašanje prebežniške krize ter drugih aktualnih razmer.
Po Grimsovih besedah se Evropa in z njo Slovenija spoprijema z največjimi varnostnimi izzivi po slovenski osamosvojitvi. Še vedno smo priča prebežniški krizi, za kar je po njegovem mnenju najboljši dokaz to, da se o tem pogovarjajo le nekaj tednov po največji seriji terorističnih napadov na tleh EU-ja.
""To daje dodatne izzive, tudi ko gre za vprašanje financ, saj je varnost dobrina, ki je temelj vsega drugega,"" je opozoril Grims in dodal, da se mora tega zavedati tudi vlada ob sestavljanju proračuna. Vendar temu navkljub komisija DZ-ja ob obravnavi proračuna zaznava veliko podhranjenost vojske. ""Ko je šlo za vprašanje obrambe meje, so prebežniki začeli zadeve resno jemati šele ob prihodu Slovenske vojske,"" je poudaril predsednik parlamentarne komisije.
Ob tem je spomnil še na propad IS-ja na območju Sirije in Iraka in dodal, da se ti ljudje vračajo. Po oceni nemške obveščevalne službe se je samo v letu dni število potencialnih teroristov na območju Nemčije povečalo za 64 odstotkov, je povedal.
Meje bo treba zaščititiDodal je, da meja proti Sloveniji ni, navzven ""pa so žal zaradi napačne vladne politike v času prebežniške krize"". A je prepričan, da bo treba meje bistveno bolj kot doslej ustrezno zaščititi in preveriti, kdo pride v Slovenijo.
Na današnji seji so po Grimsovih navedbah vprašali po razlogih za zmanjšanje sredstev, ki so povezana s prebežniki in zaščito meje. Odgovor pristojnih je bil, kot je pojasnil, da pričakujejo več evropskih sredstev. Grims je ob tem spomnil, da Slovenija kot članica EU-ja plačuje v evropski proračun, ""ta denar pa se vrne okoli ovinka prek Bruslja v Slovenijo"". V vsakem primeru bo tako treba po njegovih navedbah na tej postavki nameniti več sredstev.
""Slovenija mora storiti vse, da ostane varna država, saj je varnost temelj blaginje in razvoja,"" je še poudaril Grims. Kot je sicer razvidno iz proračunskih dokumentov, visoka gospodarska rast pospešeno polni državno blagajno - leta 2018 se bo vanjo steklo skoraj 10 odstotkov več kot letos -, vlada je zato pospešila tudi javnofinančno konsolidacijo."
http://www.rtvslo.si/svet/merklova-gre-v-sestavo-jamajske-vladne-koalicije/434692,prebežnik,608,"
					9. oktober 2017 ob 16:16
					Berlin - MMC RTV SLO, STA","
A. V.
","Merklova gre v sestavo ""jamajške"" vladne koalicije","Nemška kanclerka Angela Merkel je liberalce (FDP) in Zelene povabila na ločene pogovore o oblikovanju nove vladne koalicije, ki se bodo začeli 18. oktobra. Pred tem so v nedeljo Merklovi Krščanski demokrati (CDU) in Krščanska socialna unija (CSU) dosegli dogovor o prihodnji migracijski politki.
Kot je na novinarski konferenci v Berlinu dejala Merklova, v doseženem migracijskem kompromisu vidi dobro podlago za predhodne pogovore s FDP-jem in Zelenimi. ""Vse ima svoj čas. Včeraj je bil ta čas,"" je odgovorila na novinarsko vprašanje, zakaj se CDU in CSU o tem nista dogovorili že prej. Po njenih besedah gre za ""klasičen kompromis"", ki ne spodkopava osnovne pravice do azila ali ženevske konvencije o beguncih.
Nemčija bo sprejela največ 200.000 beguncev letno Merklova je v nedeljo privolila v zahtevo CSU-ja, da Nemčija na leto sprejme največ 200.000 prebežnikov. Kot je pojasnila v ponedeljek, posebna določila omogočajo tudi dvig ali znižanje te številke v primeru nepredvidenih dogodkov. ""Želimo skupno število ljudi, ki jih sprejmemo iz humanitarnih razlogov (begunci in prosilci za azil, upravičenci do subsidiarne zaščite, družinski člani, preselitve in premestitve v okviru EU-ja minus deportacije in prostovoljni odhodi bodočih beguncev), ki ne presega 200.000 ljudi na leto,"" je zapisano v dogovoru.
Padec števila prosilcev za azil z 890.000 na 280.000Kot navaja spletni medij EurActiv, se te omejitve najverjetneje niti ne bo težko držati, saj je število novih prosilcev za zaščito v Nemčiji lani padlo na 280.000, medtem ko je še leta 2015 znašalo 890.000. V letošnjem letu je pričakovati še dodaten padec. V skladu z dogovorom bo lahko vsak prosilec za azil zavrnjen šele po individualni obravnavi njegove prošnje, kot to določa nemška ustava, in ne že na meji. Merklova in Seehofer sta se dogovorila tudi za vzpostavitev posebnih centrov, kjer bi prosilci za azil ostali do odločitve o svoji prošnji. Zavrnjene prosilce bodo vrnili v njihove izvorne države. Maroko, Alžirija in Tunizija bodo po novem veljali za varne države izvora, kar pomeni, da bo Nemčija ljudi tja laže vračala.
Stranki sta obenem izrazili zavezanost sprejetju širše priseljenske zakonodaje s ciljem privabiti v Nemčijo kvalificirane migrante z znanji, ki jih potrebuje nemško gospodarstvo, kar je sicer ena osrednjih zahtev FDP-ja, tem spremembam pa naj bi bili naklonjeni tudi Zeleni.
Zeleni bi lahko nasprotovali dogovoru med CDU-jem in CSU-jem Prav ti bi po drugi strani lahko nasprotovali dogovoru CDU-ja in CSU-ja glede omejitve števila sprejetih beguncev. ""Gre za dogovor med CDU-jem in CSU-jem in je vse prej kot rezultat predhodnih pogovorov za oblikovanje koalicije s FDP-jem in Zelenimi,"" je spomnila predsedujoča Zelenih Simone Peter. Kompromis po njenih besedah vsebuje ""točke, ki smo jih doslej jasno odklanjali"", med njimi določitev varnih držav izvora. Obenem Petrova ne izključuje dogovora glede tega vprašanja s FDP-jem in CDU/CSU-jem. ""V te pogovore vstopamo in svoje želje bomo jasno predstavili,"" je dejala. ""Ali bo to zadostovalo ali pa ne. Mogoči sta obe možnosti,"" je dodala Petrova.
Tako kot Merklova tudi liberalci medtem dogovor vidijo kot dobro osnovo za pogovore, dodajajo pa, da je to vendarle le ""prvi korak"". Sami bi po besedah generalne sekretarke Nicole Beer šli še dlje - treba bi bilo denimo jasno razločevati med begunci in migranti iz ekonomskih razlogov, v politiki priseljevanja se jim nujen zdi tudi sistem točkovanja po zgledu Kanade.
Smernice glede priseljevanja so prvi konkretni obris nadaljnje politike Merklove po volitvah konec septembra. Njena odločitev iz leta 2015, da odpre vrata več sto tisoč beguncem, je pomembno zaznamovala njen tretji mandat in prispevala tudi k okrepitvi skrajno desne Alternative za Nemčijo (AfD). Njen vodja Alexander Gauland je dogovor med CDU-jem in CSU-jem kritiziral kot zavajajoč, češ da je številka 200.000 ""le arbitrarna in veliko previsoka, saj ne bodo nikogar ustavili na meji""."
http://www.rtvslo.si/svet/dogovor-merklove-s-csu-jem-nemcija-naj-bi-sprejela-okoli-200-000-prebeznikov-letno/434620,prebežnik,375,"
					8. oktober 2017 ob 17:41,zadnji poseg: 8. oktober 2017 ob 21:12
					Berlin - MMC RTV SLO, RTV SLO","
J. R., Polona Fijavž, RTV Slovenija
",Dogovor Merklove s CSU-jem: Nemčija naj bi sprejela okoli 200.000 prebežnikov letno,"Krščanski demokrati CDU Angele Merkel so dosegli dogovor s sestrsko stranko, bavarsko Krščanskosocialno unijo CSU, o sprejemu okoli 200.000 prebežnikov letno.
CDU in CSU pod vodstvom Horsta Seehoferja sta se po sedmih urah pogajanj dogovorila o sprejemanju prebežnikov, kar je bila glavna točka nestrinjanja med strankama.
Po novem dogovoru bo Nemčija iz humanitarnih razlogov sprejela okoli 200.000 prebežnikov letno, vendar pa ne bodo uradno označili ""zgornje meje"" za sprejem, so viri iz strank potrdili za Reuters.
Gre za prvega od korakov k oblikovanju nemške vlade, ki bo prvič sestavljena iz štirih strank, poleg CDU-ja in CSU-ja še Zelenih in liberalnih Svobodnih demokratov.
Današnji pogovori o skupnih stališčih pri oblikovanju koalicijske pogodbe za prihodnja štiri leta bi morali biti zgolj formalnost. Gre za sestrski stranki, ki naj bi vodili enako politiko in zastopali enaka stališča. Vendar od begunske krize naprej bavarski lev rjove v drugo smer, kot jo ubira nemška kanclerka. Spore sta stranki pred volitvami zgladili, bavarski ministrski predsednik Seehofer zgornje meje za begunce v predvolilni kampanji ni omenjal, a je bila tokrat znova na dnevnem redu.
Merklova nagovorila podmladek v DresdnuNa srečanju strankarskega podmladka v Dresdnu je o temi previdno spregovorila nemška kanclerka Angela Merkel: ""Nekateri, tudi jaz, vztrajamo pri tem, da nemški priseljenski zakon v 16. členu ne prizna zgornje meje. Še več, evropska pravica je nad nemškim zakonom. Drugi, predvsem CSU, pravijo, da zamenjujemo azil in priseljevanje, da so zmožnosti naše države omejene in da bi potrebovali omejitev 200.000 ljudi,"" je razlagala Merklova in napovedala, da bodo našli rešitev, ki bo zadovoljila obe strani.
Več ljudi za zgornjo mejo kot proti njejJavnomnenjske raziskave kažejo, da zgodnjo mejo podpira nekaj odstotkov več ljudi, kot jih je proti njej. CSU je pred pogovori sporočal, da želijo v drugo smer kot doslej. Seehofer tudi meni, da se lahko stranko Alternativa za Nemčijo (AfD) zaustavi le s korakom v desno. A glede na to, da bodo v koalicijska pogajanja v prihodnjih tednih vključeni tudi Zeleni, bo to težko izvedljivo, kar priznava tudi Merklova.
""Gre za vprašanje oblikovanja zanesljive in stabilne zvezne vlade, sestavljene iz Unije, FDP-ja in Zelenih. Pred nami so težavna pogajanja, to je jasno. Skušali bomo najti prave odgovore,"" je dejala kanclerka. Merklovo, kraljico kompromisov, v prihodnjih tednih čaka težavno iskanje najmanjšega skupnega imenovalca."
http://www.rtvslo.si/svet/mnozicna-molitev-poljakov-po-mejah-okoli-drzave/434576,prebežnik,324,"
					7. oktober 2017 ob 21:55
					Varšava - MMC RTV SLO","
J. R.
",Množična molitev Poljakov po mejah okoli države,"Več deset tisoč Poljakov je na mejah države sodelovalo na dnevu molitve rožnega venca. Na dan obletnice bitke pri Lepantu so molili za domovino, družine in svet.
Po jutranjih molitvah so ljudi iz več kot 300 cerkev avtobusi prepeljali na zbirališča ob poljski meji. Nekateri so tako molili ob Baltskem morju, drugi na poljih, v mestih, na letališčih in gorskih poteh ob mejni črti.
Po poročanju poljskega portala Gazeta.pl so se molitvi pridružili tudi poljski vojaki v oporišču Bagram v Afganistanu.
""Rožni venec je močno orožje v boju proti zlu, tako močno, da nihče ni mogel spremeniti poteka zgodovine,"" so sporočili organizatorji na spletni strani dogodka, na kateri je sicer udeležbo napovedalo kar 150.000 ljudi.
Dogodek poteka na obletnico bitke pri Lepantu iz leta 1571, v kateri je združena krščanska flota več evropskih držav premagala muslimansko floto Otomanskega cesarstva.
""Želimo ohraniti svojo katoliško vero, ohraniti varnost naših otrok, bratom iz drugih držav pokazati, da je naša vera neomajna in da se počutimo varnejše, ne samo na Poljskem, ampak tudi po svetu,"" je povedal udeleženec Mateusz Maranowski, poroča BBC.
Udeleženka Halina Kotarska je dejala, da na molitvi izraža hvaležnost za preživetje svojega sina v prometni nesreči, hkrati pa moli tudi za preživetje krščanstva v Evropi. ""Islam želi uničiti Evropo. Želijo nas odvrniti od krščanstva,"" je dodala udeleženka.
Premierka pozdravila udeležencePodporo dogodku je izrazila tudi poljska premierka Beata Szydlo, ki je v tvitu sporočila, da pozdravlja udeležence, še poroča Gazeta.pl.
Verski voditelji in organizatorji so sicer zatrdili, da molitev ni usmerjena proti komur koli ali čemur koli. Dogodek naj bi bil striktno verske narave, vendar nekateri duhovniki poročajo, da gre pri dogodku tudi za izražanje podpore vladni odločitvi, da zavrne vstop islamskim prebežnikom, s čimer se strinja tudi večina prebivalstva.
Molitve potekajo po državnih mejah, saj te simbolizirajo željo po zaobjetju sveta z molitvijo, BBC navaja organizatorje.
Po podatkih poljskega državnega statističnega urada se je leta 2011 87,5 odstotka 38-milijonske populacije opredelilo za pripadnike Rimskokatoliške cerkve."
http://www.rtvslo.si/svet/zdravniki-brez-meja-policija-na-balkanu-nasilna-do-otrok-prebeznikov/434505,prebežnik,241,"
					6. oktober 2017 ob 20:25
					Ljubljana - MMC RTV SLO, STA","
B. V.
",Zdravniki brez meja: Policija na Balkanu nasilna do otrok prebežnikov,"Organizacija Zdravniki brez meja (MSF) je bolgarsko, hrvaško in madžarsko policijo obtožila nasilnega ravnanja s prebežniki, zlasti z otroki, da bi jim preprečili prihod v EU.
Za otroke, ki skušajo zapustiti Srbijo, je policijsko nasilje del vsakdanjika, ki ga večinoma izvajajo obmejne policije članic EU-ja, je opozoril vodja MSF-ja v Srbiji Stephane Moissaing.
Kot je Moissaing opozoril, zdravniki in medicinske sestre te nevladne organizacije že več kot leto dni poslušajo eno in isto. ""Ponavljajo se zgodbe o mladostnikih, ki jih pretepajo, ponižujejo in nadnje pošiljajo celo pse, samo zato, ker želijo nadaljevati pot,"" je dejal.
Samo v prvih šestih mesecih letošnjega leta je 92 odstotkov otrok in najstnikov, ki so se zatekli k Zdravnikom brez meja, omenilo psihično nasilje, ki so ga nad njimi izvajali bolgarski, madžarski in hrvaški policisti. Skoraj polovica teh otrok je izpostavila bolgarske organe pregona.
Fizične in psihične posledice nasilnih metodKot menijo Zdravniki brez meja, je sramotno, da članice EU-ja uporabljajo nasilne metode, da bi odvrnile otroke in mladostnike od iskanja mednarodne zaščite v Uniji. Opozarjajo, da to pri njih povzroča resne fizične in psihične posledice, saj tako postajajo ranljivejši, obenem pa jih države s tem potiskajo v roke tihotapcem, proti katerim naj bi se EU boril.
Po balkanski begunski poti je do leta 2016, ko se je zaprla, v zahodno in severno Evropo pribežalo več 100.000 prebežnikov. Med njimi jih je mnogo ostalo v Srbiji, od koder jih vsak dan skuša več deset nadaljevati svojo pot."
http://www.rtvslo.si/svet/amnesty-international-evropa-izgnane-afganistance-izpostavlja-nevarnosti/434346,prebežnik,727,"
					5. oktober 2017 ob 12:57
					Bruselj - MMC RTV SLO, STA","
B. V.
",Amnesty International: Evropa izgnane Afganistance izpostavlja nevarnosti,"Mednarodna nevladna organizacija Amnesty International (AI) opozarja, da so vlade evropskih držav izpostavile nevarnosti skoraj 10.000 Afganistancev, ko so jih prisilno vrnile v Afganistan.
Izgnanim prebežnikom tam namreč grozijo mučenje, ugrabitve, smrt in druge zlorabe človekovih pravic. Kot opozarja nevladna organizacija, v času, ko je v Afganistanu več smrtnih žrtev med civilisti kot kadar koli doslej, evropske vlade vse več prosilcev za azil silijo nazaj v nevarnost, pred katero so pobegnili, s čimer brezsramno kršijo mednarodno pravo.
AI je v poročilu z naslovom ""Prisiljeni nazaj v nevarnost: prosilci za azil vrnjeni iz Evrope v Afganistan"" objavil grozljive primere prosilcev za azil, ki so jih v Afganistan vrnile Norveška, Švedska in Nemčija in ki so bili ubiti, poškodovani v bombnih napadih ali pa živijo v stalnem strahu pred preganjanjem zaradi svoje spolne usmerjenosti ali spreobrnitve v krščanstvo.
""Evropske države namenoma slepe za dokaze""""Odločene, da povečajo število deportacij, vlade evropskih držav izvajajo politiko, ki je nesprejemljiva in nezakonita. Namenoma slepe za dokaze, da je nasilje na rekordno visoki ravni in da noben del Afganistana ni varen, ljudi izpostavljajo nevarnosti mučenja, ugrabitev, smrti in drugih grozot,"" opozarja Anna Shea, raziskovalka AI-ja za pravice beguncev in migrantov, navaja AI Slovenija na svoji spletni strani.
Med Afganistanci, ki so bili prisilno vrnjeni, so tudi otroci brez spremstva in mlajši odrasli, ki so v Evropo prispeli kot otroci. Več ljudi, s katerimi so govorili raziskovalke in raziskovalci AI-ja, je bilo poslanih v predele Afganistana, ki jih niso poznali, čeprav so tam nevarne razmere in vlada nekaznovanost za zločine, kot je mučenje.
""Te vrnitve kršijo mednarodno pravo in se morajo nemudoma prenehati. Iste evropske države, ki so nekoč obljubile podporo boljši prihodnosti Afganistancev, zdaj teptajo njihovo upanje in jih prepuščajo državi, ki je postala še nevarnejša, kot je bila v času njihovega bega,"" je povedala Horia Mosadiq, raziskovalka AI-ja za Afganistan.
Trikrat več vrnjenih AfganistancevPo uradnih statističnih podatkih EU-ja se je med letoma 2015 in 2016 število Afganistancev, ki so jih evropske države vrnile v Afganistan, skoraj potrojilo - s 3.290 na 9.460. To spremlja izrazit padec priznavanja prošenj za azil, z 68 odstotkov septembra 2015 na 33 odstotkov decembra 2016.
V istem obdobju pa se je po podatkih misije ZN-a v Afganistanu (Unama) povečalo število tamkajšnjih civilnih žrtev. Lani je umrlo ali bilo poškodovanih 11.418 ljudi. Napadi na civiliste so se dogajali v vseh delih države, večino napadov pa so izvedle oborožene skupine, vključno s talibani in t. i. Islamsko državo. Samo v prvih šestih mesecih letošnjega leta je Unama naštela rekordno število žrtev med civilisti - 5.243. Vojna v Afganistanu traja že 16. leto.
Grozljive izkušnje po vrnitviRaziskovalke in raziskovalci Amnesty International so govorili s številnimi družinami, ki so opisale grozljive izkušnje, potem ko so jih vrnili iz Evrope. Izgubili so ljubljene, za las preživeli napade, živijo v strahu pred preganjanjem v državi, ki jo komaj poznajo.
Navajajo primer Afganistanke, ki je z družino iz Afganistana zbežala leta 2015, potem ko so njenega moža ugrabili, pretepli in po plačilu odkupnine izpustili. Tvegali so več mesecev dolgo pot in po prihodu na Norveško upali na varno prihodnost. Norveške oblasti pa so jim prošnjo za azil zavrnile. Ponudile so jim izbiro med pridržanjem do deportacije ali da sprejmejo 10.700 evrov in se vrnejo ""prostovoljno"". Nekaj mesecev po vrnitvi v Afganistan je njen mož izginil. Po dnevih brez informacij o tem, kje je, je izvedela, da so ga ubili.
Pogojevana pomočEvropskim vladam so bile v času, ko so podpisale sporazum o vračanju afganistanskih prosilcev za azil, nevarnosti v Afganistanu dobro znane, poudarjajo na AI-ju. V dokumentu, ki je pricurljal v javnost, so agencije Unije priznale ""poslabšanje varnostnih razmer v Afganistanu in groženj, ki so jim izpostavljeni ljudje"", ter ""rekordno visoke stopnje terorističnih napadov in civilnih žrtev"". Kljub temu je EU vztrajal, da ""bi bilo treba v bližnji prihodnosti v Afganistan vrniti več kot 80.000 ljudi"".
Kot poroča Slovenska tiskovna agencija, pa obstajajo verodostojni dokazi, da je bila ta ""potreba"" izražena v obliki pritiska na afganistansko vlado. Ekil Hakimi, afganistanski minister za finance, je tako v parlamentu dejal, da ""če Afganistan ne sodeluje z državami EU-ja glede begunske krize, bo to negativno vplivalo na znesek pomoči, ki jim bo dodeljena"", navaja AI.
Zaupni afganistanski vir, ki je poznal sporazum, ga je podobno kot AI opisal kot ""čašo s strupom"", ki jo je bila afganistanska vlada prisiljena popiti v zameno za finančno pomoč, še navaja AI Slovenija."
http://www.rtvslo.si/tureavanture/kulinarika/mirazur-na-azurni-obali-v-4-najboljsi-restavraciji-sveta/434306,prebežnik,1746,"
					5. oktober 2017 ob 06:22
					Menton - MMC RTV SLO","
Kaja Sajovic, kaja.sajovic@rtvslo.si
",Mirazur: Na Azurni obali v 4. najboljši restavraciji sveta,"Na pozidani, uniformirani Azurni obali, kjer se odseki plaž z brezdušnimi hoteli in marinami za bogataše izmenjujejo z bolj divjimi pečinami z bujno vegetacijo, je Menton s svojimi starimi pisanimi hiškami eno še zadnjih (relativno) pristnih provansalskih mestec.
""Biser Francije"", kot pravijo temu nekdanjemu ribiškemu središču, je danes sicer malce nekoherentno sestavljen iz hotelsko-apartmajskega naselja na obrobju, plaže z igralnico in futurističnim muzejem Jeana Cocteauja, idiličnega starega mestnega jedra in strmega zaledja s starimi in zapuščenimi vilami tik ob italijanski meji.
Tu stoji restavracija Mirazur (ime je besedna igra, ki jo lahko prevedemo kot ""pogled na Azurno obalo""), kulinarična institucija, ki se ji je uspelo prav potiho povzpeti na sam olimp, od kar jo je leta 2006 v današnji obliki prevzel Mauro Colagreco, argentinski kuharski mojster, ki je po prihodu v Francijo pa svoje veščine brusil pri slovitem Bernardu Loiseauju, danes (žal) najbolj znanemu kot tistemu kuharskemu perfekcionistu, za katerega so bili pritiski visoke kulinarike in hlastanja po zvezdicah nazadnje preveliki in je leta 2003 storil samomor.
Colagreco se je po mentorjevi smrti preselil v Pariz, kjer se je izpopolnjeval v kuhinjah velikanov Alaina Passarda (Arpège) in Alaina Ducassa (Hotel Plaza Athénée), preden je šel na jug in na svoje. Mirazurju je s svojo izpiljeno tehniko, eleganco in izjemnim občutkom za spajanje okusov že prvo leto priboril prvo michelinko, druga je sledila leta 2012, strmo pa se je vzpenjal tudi na seznamu 50 najboljših restavracij sveta, kjer je po zadnji razvrstitvi že četrta najboljša na svetu, s tem pa tudi prva v Franciji.
Pred Mirazurjem so samo Eleven Madison Park (New York), Osteria Francescana (Italija) in El Celler de Can Roca (Španija). ""Lestvico si postavljamo vedno višje,"" pravi Colagreco, prizemljeni in nasmejani kuharski maestro, pred steno odličij in priznanj v sprejemnici.
Da je Colagreco res mojster, smo se prepričali že leta 2015, ko je, takrat še kot 11. kuhar sveta, na veliki Gelinazovi izmenjavi chefov gostoval v Hiši Franko, dve leti kasneje pa smo ga zdaj obiskali še v njegovi matični rezidenci na Azurni obali, restavracijo pa ima tudi v Parizu.
Razgled za bogoveDo Mirazurja vodi strma, vijoča se ulica, mimo starega delavskega dela Mentona, mimo dopustniških vil, palm, bananovcev, akacij, pinij, cipres in cvetočih bugenvilij vse do vrha hriba, kjer je že italijansko-francoska meja. Z razgledom na lesketajoče se morje bi bila lokacija idilična, če ne bi v zadnjem času povečan tok beguncev, ki skačejo iz vlaka na vlak, ki brzi tam mimo, naelektril ozračje. So pa verjetno kar duhu časa primerni groteskni prizori, ko obupani afriški prebežniki ob mraku prečkajo mejo mimo luksuzne modernistične bele stavbe restavracije, kjer se toči šampanjec ter se jé jastoge in kaviar.
""Makron krvavice z jabolkom granny smith,"" sporoči uglajeni vodja strežbe stare šole – tiste vrste, ki s čisto avtoritativno prezenco obvladuje številčno, do perfekcije izpiljeno in uigrano osebje. Maître d' še v sprejemnici z oblazinjenimi fotelji, celostenskimi okni in bajnim razgledom na celoten zaliv in hribe v meglicah pred vas postavi prvi pozdrav iz kuhinje. Makron je bil kot dih lahek, v kozarec pa je drugi član strežbe njej že natakal Taittingerjev Comtes brut rose (2006), njemu pa blanc de blanc brut Millesime (2007) šampanjske hiše Amour de Deutz.
Pozdravov iz kuhinje (amuse bouche) je skupno kar šest - mesnemu makronu sledi klasična kombinacija pese in kozjega sira, vizuelno najmočnejši efekt pa naredi do hrustljavosti zapečena sardelina kost, ki ji dodajo zgolj kanček limoninega konfita in črne olive. Na pladnju nato prinesejo ""mali gozdiček"" s polžkom iz ocvrtega zelja, polnjenim z moussom iz česna in peteršilja. Mirazurjev ""klubski sendvič"" je grižljajček solate, karamelizirane pancete in avokadove kreme, zadnji pozdrav pa je bel miso z želejem piščančje jušne osnove. Bo dovolj za zbujanje apetita?
Surovine z vrtaČeprav morda bi ob vsem povedanem lahko dobili drugačen občutek, pa Mirazur ne gradi svojega ugleda na praznem prestižu, najdražjih surovinah ter zlatu in kristalu – tu ne dobite občutka, da stopate v katedralo, kamor navadni smrtniki nimajo vstopa. Prtov ni, mize so lesene, vzdušje v relativno majhni, kiča okleščeni restavraciji (14 miz za 45 ljudi) pa sproščeno, kljub temu, da ste nekje pri četrti predjedi že pozabili šteti, koliko članov osebja se je izmenjalo pri vaši mizi.
Colagreco svojo restavracijo gradi predvsem na surovinah, na katere polaga največ pozornosti, pa naj si gre za ribe in drugi morski živelj, ki mu jih dostavlja njegov ribič iz Mentona, ki hodi na ribolov s svojo staro barko, ali pa za zelenjavo, agrume in zelišča, ki rastejo na Mirazurjevem vrtu, le streljaj od restavracije, kamor vsako jutro prihaja ekipa iz kuhinje po svež pridelek.
Colagreco je tako pozoren na svežino surovin, da se krožniki v Mirazurju spreminjajo vsak dan (!), odvisno od dnevnega ulova (poudarek je na morski hrani, ne na mesu), bere na tržnici in pridelka na vrtu. ""Za nas je to boljše, nisi vezan na določeno surovino, ki lahko, da na dani dan ni najbolj optimalna,"" mi razlaga Colagrecov sous-chef Simone med sprehodom po vrtu, kjer kapucinke in bučke plezajo po stenah stare vile, ki je nekoč stala na tem mestu, sončnice pa dvigajo svoje glave proti živi skali nad vrtom. Vrt je na prvi pogled majhen, a se zdi, da ima res vse - jajčevec, jagode, stročji fižol, blitva, volčje jagode, kapre, mandlji, bob, grah, bazilika, breskve, paradižnik, sladkorni grah …
""Tule je gorčica, divja špinača, koromač, luštrek, drobnjak …,"" kaže mladi Italijan. ""Tamle je pikantna rukola, trenutno jo uporabljamo za ribo z algami, moussom lignjev in bučo … na, poskusite,"" mi pomoli in krene naprej, med gredice korenčka, portulaka, koriandra (ta igra veliko vlogo v Maurovi kuhinji) in rmana, ki se je zvečer znašel na krožniku z golobom z jagodičevjem. Simone mi že lušči iz stroka čičeriko, ki jo uporabljajo še mlado, zeleno, tisti večer za konzome z vampi polenovke.
Ostriga kot podpisNekaj semen Colagreco za vrt prinese s svojih potovanj in gostovanj po svetu (že nekaj časa dela tudi kot svetovalec v Aziji), denimo južnoameriško koruzo in sladki koren. Ker je Colagreco odrastel v izseljenski italijanski družini, je argentinskih vplivov v njegovi kuhinji bolj za vzorec (eden od takih krožnikov je odojek z molejem, tipično latinskoameriško omako), njegove tehnike in stil temeljijo na francoski kuhinji, tako modernim fermentacijam pa se skoraj povsem izogibajo, saj, kot poudarjajo, gradijo na svežini, kar milo sredozemsko podnebje omogoča. Ni čudnega torej, da je Colagrecov podpisni krožnik – eden tistih, ki ostaja na jedilniku že nekaj let – surovina, za katero je svežina ključnega pomena – ostriga. A ne le katerakoli.
V Mirazurju vam za prvo hladno predjed postrežejo Gillardeaujevo ostrigo, slovitega velikega lupinarja iz Normandije, ki ji pravijo tudi rolls royce med ostrigami. Colagrecova različica pusti ostrigi, da govori zase, prvinske okuse pa omehča s sokom viljamovke, želejem viljamovke, creme fraiche, šalotkino kremo in ""kaviarjem"" iz tapioke. Ob njej postrežejo svežo, organsko belo zvrst Milio (2016) provansalske kleti Clos de L'Ours, sicer pa je na vinski karti precej skromnih 380 vin, pretežno francoskih, kar nekaj pa je tudi portugalskih in italijanskih vin.
Praktično edini namig, da je chef Južnoameričan, pride s kruhom ""za deljenje"" (pain de partage), slastnim hišnim belim hlebcem, ki ga postrežejo z odo kruhu čilskega pesnika Pabla Nerude. ""Kako preprost si, kruh, in kako globok! Si energija človeštva, tako pogosto občudovan čudež, volja do življenja sama. Zemlja, lepota in ljubezen, vse ima okus po kruhu. Vse obstaja, da bi se delilo, da bi se podarjalo, da bi se množilo … Potem bo tudi življenje samo imelo obliko kruha, globoko in preprosto, neizmerljivo in čisto,"" se bere.
Provansalsko oljčno olje, ki ga postrežejo ob kruhu, je v stekleničkah, ki spominjajo na parfumske (Menton je le mesto, kjer vas na vsakem koraku pršijo s toaletno vodico iz tamkajšnjih limon), prvo je klasično, drugo z limono, tretje z limono in ingverjem, četrto z mandarino, peto pa z limono in sečuanskim poprom.
Pesa s kaviarjem in sipini špagetiNato pa se začne zares. Rakovica in rdeči gamberi iz San Rema so v spremstvu rezine repe, grenivke, vinaigretta iz agrumov in hibiskusa v prahu. Nežno, subtilno. Sledi solata iz mladega stročjega fižola, kumar, čebule, divje rukole, češenj ter vinaigretta iz češenj in pistacij, nekakšen mini prikaz Mirazurjevega vrta. Toči se Blanc Fume de Pouilly (2015), sauvignon iz loarske kleti Michel Redde. Naslednji krožnik je vaja v minimalizmu, perfekcija zgolj treh sestavin – peso skuhajo v solni skorji, jo narežejo na tanke rezine, nato pa bogato zalijejo s smetanovo omako in kaviarjem jesetra.
Redoma (2014), bela zvrst iz znane portugalske kleti Niepoort, pospremi še eno na prvi pogled prepoznavno Maurovo jed – v obliko beluša zložene špagete iz bordigherske sipe z omako bagna cauda (piemontska fondi omaka iz česna, sardel in masla), popečenimi artičokami in čipsom iz sipinega črnila. Temu krožniku sledi konkreten repek norveškega jastoga z dodatkom breskve, infuzije verbene in bergamotke.
Vampi polenovke in golob iz DordognePri vinih se vrnemo nazaj v Provanso, k mlademu vinarju, ki stoji za kletjo Chateau Simone, iz katere prihaja beli Palette (2014), bela zvrst, leto dni v hrastovih sodih. Rahla aroma po vaniliji se krasno poveže s holandsko omako, ki spremlja romba s črnim česnom in sladkim korenom. Sledi še en res izjemen, preprost krožnik – krepka goveja juha z luštrekom, v katero Mauro vkuha mlado zeleno čičeriko z vrta in na tenko narezane vampe polenovke.
Vinska spremljava zamenja barvo in v kozarce nalijejo prestižnega bordojca Chateau Margaux, letnik 2009, ki pospremi goloba iz Dordogne (rejke Marie Le Guen) z omako iz sezama, piro s parmezanom, jagodno omako in jagodičevjem. Sledi še zaključek – bogat sirni asortiman (46 mesecev zorjen comte iz Alzacije, modri sir iz Jure, reblochon iz Savone, lokalni siri, ovčji sir), pospremljen z limonino marmelado in breskovim konfitom, za njim pa preddesert, v katerem se Mauro igra s teksturami fig (panacotta, figov žele, granita, sveže fige).
Neletniški Ambre kleti Domaine Lafage iz Perpignana pospremi ""Naranjo en flor"", sladico iz žafranove kreme, pomarančnega sorbeta, mandljeve pene in sladkorne čipke, od vas pa se poslovijo s piškotki iz matche in agrumov, mesnimi piškotki (dejansko gre za krhko pecivo iz mesne redukcije in začimb) z marmelado in žele bomboni.
Cena 10-hodnega menija v Mirazurju stane 140 evrov, kar je v primerjavi z ostalimi restavracijami tega ranga (a nižjega ugleda) pravzaprav malo, še zlasti, če pomislimo na obscene štirimestne cene, ki jih držijo nekatere pariške institucije.
Mimogrede, na lestvici najboljših 50 restavracij sveta, sta se med francoskimi restavracijami za Mirazurjem uvrstila oba Colagrecova mentorja, Passard je z Arpègeem na 12. mestu, Ducasse pa s Plazo Athénée na 13.
*Obiski restavracij v sekciji Kulinarika niso plačani; novinarka vse stroške krije sama."
http://www.rtvslo.si/svet/skrajno-desni-afd-ima-vec-poslancev-priseljencev-od-cdu-ja-merklove/433881,prebežnik,227,"
					29. september 2017 ob 19:59
					Berlin - MMC RTV SLO, Reuters","
K. S.
",Skrajno desni AfD ima več poslancev priseljencev od CDU-ja Merklove,"Protipribežniška Alternativa za Nemčijo (AfD) bo imela v novem parlamentu več poslancev s priseljenskim poreklom kot konservativci kanclerke Angele Merkel. AfD, ki bo po osvojenih 12,6 odstotka glasov na nedeljskih volitvah sploh prvič prestopil parlamentarni prag, je izjemno kritičen do kanclerkine odločitve, da v državo sprejme 1,3 milijona pretežno muslimanskih prebežnikov, češ da islam nima v Nemčiji česa iskati. A kar 7,5 odstotka AfD-jevih 93 poslancev ima priseljensko poreklo, medtem ko je takih med konservativci le 2,5 odstotka, je pokazala raziskava portala Mediendienst Integration.
""Ironično, z vstopom v parlament je protipriseljenski AfD prispeval k porastu števila poslancev s priseljenskim poreklom,"" izpostavlja Jannis Panagiotidis z univerze Osnabrück.
Pirova zmaga MerkloveV Nemčiji ima okoli 22,5 odstotka 82-milijonskega prebivalstva tuje poreklo, kar pomeni, da ob rojstvu niso imeli nemškega državljanstva ali pa so bili rojeni najmanj enemu nenemškemu staršu. Na nedeljskih volitvah so sicer slavili Krščanski demokrati (CDU) kanclerke Merklove in njihovi bavarski zavezniki iz Krščansko-socialne unije (CSU), a še nikdar s tako nizko podporo. Naveza CDU/CSU, ki ima skupaj 246 sedežev v spodnjem domu Bundestaga, bo zdaj skušala sestaviti koalicijo s proposlovnimi Svobodnimi demokrati (FDP) in Zelenimi. AfD je v spodnjem domu novega parlamenta tretja največja stranka.
Nova, 709-članska skupščina bo imela skupaj 57 poslancev s priseljenskim poreklom, 20 več od odhajajočega Bundestaga. Največji delež priseljenskih poslancev ima sicer skrajno leva Die Linke s skoraj 19 odstotki takih poslancev."
http://www.rtvslo.si/evropska-unija/komisija-predlaga-moznost-do-triletnega-podaljsanja-nadzora-v-schengenu/433649,prebežnik,834,"
					27. september 2017 ob 14:03,zadnji poseg: 27. september 2017 ob 21:26
					Bruselj - MMC RTV SLO, STA","
A. P. J., A. V., G. C
",Komisija predlaga možnost do triletnega podaljšanja nadzora v schengenu,"Evropska komisija predlaga posodobitev schengenskega zakonika, ki bo omogočila nadaljevanje notranjega nadzora v schengenu, če bo to potrebno zaradi varnosti. Obenem obljublja strožje zaščitne ukrepe, ki naj bi zagotovili, da bo to le skrajni ukrep.
Zdajšnji nadzor na podlagi migracijskih tveganj se izteče sredi novembra.
""Namen posodobitve je, da se pravila za uvedbo začasnega nadzora na notranjih mejah prilagodijo vse večjim in trajnim resnim grožnjam za javni red in notranjo varnost, zlasti večji teroristični grožnji,"" so pojasnili v komisiji, kjer so tudi predlagali, da se prilagodijo veljavna obdobja iz 25. in 27. člena schengenskega zakonika, tako da se s šestih mesecev podaljšajo na eno leto.
Poleg tega bodo po predlogu komisije članice lahko izjemoma podaljšale nadzor, če bo ista grožnja obstajala tudi po enem letu in če bodo sprejeti sorazmerni izredni nacionalni ukrepi, kot je izredno stanje.
Predlog EK-ja: Največ trileten nadzor notranjih meja Za tako podaljšanje bi bilo potrebno priporočilo sveta, ki bi moralo upoštevati mnenje komisije, in bi bilo strogo omejeno na šest mesecev z možnostjo, da se podaljša največ trikrat. Komisija tako predlaga spremembe, ki dopuščajo do trileten nadzor na notranjih mejah v schengenu iz varnostnih razlogov, medtem ko je Francija želela štiriletno obdobje. Nadaljnje izvajanje notranjega nadzora iz varnostnih razlogov želijo tudi Avstrija, Nemčija, Danska in Norveška.
""Neizvajanje nadzora na notranjih mejah je bistvo schengenskega območja. Toda na skupnem območju brez mejnega nadzora so skupna tudi varnostna vprašanja,"" je izziv ponazoril evropski komisar za migracije Dimitris Avramopulos.
Širitev schengena z Bolgarijo in Romunijo ter Hrvaško, ko bo izpolnila vsa merila Zato je treba po njegovih besedah storiti vse za ohranitev krhkega ravnovesja med prostim gibanjem in mobilnostjo na eni strani ter varnostjo na drugi, kar pa je mogoče doseči le z usklajenim okvirom, v katerega bi morali biti vključeni tudi Bolgarija in Romunija. Komisija zato poziva države članice EU-ja, da se Bolgarija in Romunija popolnoma vključita v schengensko območje, Hrvaška po postane polnopravna članica, ko bo izpolnila vsa merila.
Če schengen umre, bo to začetek konca Evrope Komisija obenem predlaga uvedbo strožjih postopkovnih zaščitnih ukrepov, ki naj bi zagotovili, da se bo nadzor uporabljal izjemoma kot skrajni ukrep, torej le, če je to potrebno in sorazmerno ter ob omejenem učinku na prosto gibanje. ""Če schengen umre, se bojim, da bo to začetek konca Evrope,"" je Avramopulos ponazoril tveganje. Tako se je odzval na kritike, da predlagane spremembe dejansko pomenijo možnost podaljševanja notranjega nadzora v nedogled in s tem konec schengena.
EK poziva k solidarnosti pri premeščanju beguncev in ponuja finančno pomočEK je poleg reforme schengena predlagal nov migracijski sveženj, ki vključuje poziv k nadaljnji solidarnosti pri premeščanju beguncev v Uniji, za kar obljublja tudi finančno pomoč. EK članice poziva, naj še naprej sodelujejo pri premeščanju beguncev iz Italije in Grčije, ter tistim, ki bodo še naprej solidarne, obljublja tudi finančno pomoč. Članice so do zdaj v okviru dveletne sheme, ki se je iztekla ta mesec, premestile več kot 29.000 ljudi, upravičencev pa je še okoli 10.000. Pričakovano število premeščenih oseb je sicer daleč od prvotnega cilja 160.000 premestitev, ki je bil nato znižan na okoli 98.000. Ker začasne rešitve niso dovolj, komisija članice poziva, naj se čim prej dogovorijo o reformi skupnega azilnega sistema, ki predvideva stalni mehanizem za razdeljevanje beguncev v kriznih okoliščinah. Osrednji ukrep za spodbujanje zakonitih migracij je nova shema za preselitev še najmanj 50.000 beguncev iz tretjih držav v prihodnjih dveh letih. Tudi v tem primeru komisija obljublja finančno pomoč - 500 milijonov evrov. Za zagotovitev učinkovitejše politike vračanja nezakonitih prebežnikov pa komisija predvideva vzpostavitev močnega oddelka za vračanje v okviru evropske mejne in obalne straže.
O vseh predlogih EK-ja se morajo izreči še države članice in Evropski parlament.
Pomisleki SlovenijeSlovenija ima nekatere pomisleke, saj meni, da so objektivni kriteriji za vzpostavitev nadzora zelo splošni in niso merljivi. Prav tako to velja za podrobno poročilo o posvetovanju, ki ga mora država članica pripraviti pred morebitnim podaljšanjem nadzora.
Vloga držav članic, zlasti tistih, ki so z ukrepom nadzora na meji prizadete, je v postopkih odločanja premajhna, še posebej, ker je odločitev o njihovi vključitvi prepuščena državi članici, ki uvaja nadzor in Evropski komisiji, ki lahko skliče posvetovalni sestanek. Sankcij za opustitev takšnega posvetovanja ni, čeprav ima nesorazmerno in neselektivno izvajanje nadzora znatne posledice za ostale države članice, opozarjajo na MNZ.
Slovenija pa se strinja s predlogom, da mora o podaljšanju nadzora po izteku enega leta, opredeljenim v 25. členu, odločiti Svet s priporočilom. Vendar bi bilo treba v predlogu predvideti, da mora biti pred končnim odločanjem o predlogu za podaljšanje državam članicam dana možnost za preučitev razlogov in izmenjavo stališč.
Slovenija tudi opozarja na problem implementacije zakonodajnih določb v praksi. Kljub že obstoječim varovalkam in navkljub opozorilom o nesorazmernem in neselektivnem izvajanju nadzora, namreč nikoli ni bila opravljena razprava o tem v okviru posvetovanja, ki ga lahko skliče Evropska komisija, niti ni bilo v evalvaciji ugotovljeno neustrezno izvajanje ukrepa nadzora na notranjih mejah. Slovenija ocenjuje, da tudi trenutni predlog ne vsebuje zagotovil, ki bi odpravila njene dvome v prihodnja ravnanja, so še dodali v odzivu na MNZ."
http://www.rtvslo.si/slovenija/vzpostavitev-nadzora-na-meji-z-italijo-brez-podpore-poslancev/433508,prebežnik,1494,"
					26. september 2017 ob 07:39,zadnji poseg: 26. september 2017 ob 18:54
					Ljubljana - MMC RTV SLO, STA","
G. C., G. K.
",Vzpostavitev nadzora na meji z Italijo brez podpore poslancev,"Razprava o priporočilu SDS-a, po katerem bi DZ vladi predlagal pripravo ukrepov za vzpostavitev nadzora na meji z Italijo, je pokazala, da predlog podpirata SDS in NSi, medtem ko so v koaliciji in delu opozicije priporočilo označili za populistični vzgib.
Predlog poslanske skupine SDS-a, naj vlada takoj pripravi vse potrebno za vzpostavitev nadzora na meji z Italijo za preprečitev večjega prehajanja ilegalnih migrantov, že v razpravi na matičnem delovnem telesu ni bil deležen podpore, zato je DZ na plenarni seji o problematiki opravil zgolj razpravo. Poslanec SDS-a Branko Grims je v imenu predlagateljev opomnil, da se meje okoli Slovenije zapirajo in da še vedno ostaja nevarnost, da država postane žep za prebežnike. Že sorazmerno majhno število migrantov bi v tem primeru pomenilo problem za gospodarstvo, varnost ljudi in socialo države.
Notranja ministrica Vesna Györkös Žnidar mu je odgovorila, da so razmere za zdaj obvladljive z rednimi oblikami policijskega dela. Policija po njenih zagotovilih stalno spremlja razmere in ima pripravljene tudi stopnjevalne ukrepe. Kot je poudarila, pa na podlagi vseh pridobljenih podatkov in analiz v tem trenutku ni verjetno, da bi se prebežniki množično preusmerjali iz Italije proti Sloveniji.
Državni sekretar na notranjem ministrstvu Boštjan Šefic je dodal, da omenjenega izziva ne podcenjujejo, ocenjuje pa, da vlada pri njegovem obvladovanju deluje dobro in uravnoteženo. Policija ustrezne ukrepe izvaja tako na zeleni meji kot tudi na mejnih prehodih. Izvedenih je bilo bistveno več ukrepov kot v minulih obdobjih, in to uspešno. Prav tako je ministrstvo dejavno na področju zakonodaje, je pojasnil.
Slovenija uspešno varuje schengensko mejoObenem je Slovenija uspešna pri varovanju schengenske meje, je zatrdil Šefic. Kot je ponazoril, to med drugim dokazuje podatek, da avstrijski organi v minulih tednih niso zaznali niti enega nezakonitega prehoda iz Slovenije. Tudi zato Šefic ne soglaša s trditvijo, da Avstrija Sloveniji ne zaupa. Res pa je, da ima severna soseda izzive na drugih mejah, je dodal.
Mnenja poslancev različnaPoslanec SMC-ja Marko Ferluga je v poslanski razpravi dejal, da gre pri razpravi za ""tipičen politični manever"", iz katerega se napaja volilna baza SDS-a. Ferluga se strinja, da se Evropa še vedno ukvarja s prebežniškim pritiskom, toda za takšno priporočilo po njegovem mnenju ni nobene potrebe.
Vinko Gorenak iz SDS-a je spomnil, da je matični odbor priporočilo SDS-a obravnaval v času, ko je avstrijska stran napovedovala napotitev vojske na slovensko-avstrijsko mejo. Od modre koalicije bi Gorenak pričakoval, da bi takšna priporočila vsaj načelno sprejela, tudi če ob tem morda pripravlja tudi svoje ukrepe.
Benedikt Kopmajer iz DeSUS-a pa je pritrdil, da razprava o priporočilu ni smiselna, saj je avstrijska stran že kmalu po omenjeni napovedi svoje izjave omilila. Bi pa bila po njegovih besedah dobrodošla razprava o izrednih razmerah v Sredozemlju.
Po besedah poslanke SD-ja Bojane Muršič se begunce in migrante mnogokrat povezuje s terorizmom, in to kljub temu, da ""nas oblasti držav, v katerih se je tak dogodek zgodil, še vedno presenetijo z novico, da so storilci rojeni v Evropi"". Kot je dodala, je Slovenija za večino beguncev in migrantov še vedno tranzitna država. Tistim beguncem, ki ostanejo tu, pa je treba po mnenju Muršičeve omogočiti, da Slovenijo sprejmejo kot svoj dom.
V NSi-ju medtem menijo, da Slovenija ne sme privoliti v koncept prostega in nenadzorovanega prihoda prebežnikov v EU, je povedal poslanec Zvonko Lah. Ob vse strožjih ureditvah v dosedanjih ciljnih državah, denimo v Nemčiji in na Švedskem, bi tudi Slovenija lahko v prihodnje postala ciljna država, je opomnil.
Da razprava pomeni ""sovraštvo, zastraševanje in ustvarjanje občutka, da v Sloveniji vladajo izjemne razmere"", pa je ocenil Matej T. Vatovec, poslanec ZL-ja. SDS je v minulih letih po njegovem mnenju izgubila zaupanje volivcev, povrniti pa si ga skuša z zunanjim sovražnikom, pri čemer pa ne izbira sredstev, je povedal.
Potrdili poročili o sumu pranja denarja v NLB-juPoslanci so o sumu pranja denarja v primeru Farrokh v NLB potrdili ugotovitve vmesnega poročila bančne preiskovalne komisije DZ in posebnega poročila komisije DZ za nadzor obveščevalnih in varnostnih služb. Ob tem je potrdil predloge sklepov prve komisije za uvedbo nadzora v tem primeru. DZ bo tako generalni policijski upravi, uradu za preprečevanje pranja denarja, Banki Slovenije in Komisiji za preprečevanje korupcije predlagal, naj v roku treh mesecev opravijo interni nadzor s poudarkom na odgovornosti pristojnih v primeru Farrokh.
Predsednik vlade odgovarjal poslancem Premier Miro Cerar je ob koncu septembrske seje DZ-ja odgovarjal na poslanska vprašanja glede pokojnin, zdravstva, šolstva in domnevnega pranja iranskega denarja v NLB-ju. Poudaril je, da bo spremljal razvoj dogodkov glede domnevnega pranja denarja v NLB-ju, a dodal, da se politika ne more vmešavati v postopke.
Vodja poslanske skupine nepovezanih poslancev Bojan Dobovšek je zastavil vprašanje, iz katerih postavk proračuna bo vlada zagotovila 136 milijonov evrov za pokrivanje izgub javnih zdravstvenih zavodov. Cerar je ob tem dejal, da je bil proračun sprejet novembra 2016, ko vlada še ni imela informacij o stanju v zdravstvenih zavodih. ""Za sanacijo dolga je predviden enkratni finančni transfer v višini 136 milijonov evrov."" Ta po napovedih Cerarja ne bo imel posledic na samo stanje proračuna in javnofinančne cilje, saj so bili ti stroški že predvideni ob sprejemanju proračuna. Sicer pa je poudaril, da je tudi sam presenečen, koliko slabega se je nakopičilo v javnem zdravstvu.
Vprašanje o iranskem denarjuVprašanje glede iranskega denarja je Cerarju zastavil poslanec SDS-a Branko Grims. Opozoril je, da se je prek banke NLB, ki je v državni lasti, oprala milijarda evrov denarja, ki je prihajal iz države pod embargom. Zanimalo ga je, kaj bo Cerar naredil, da bo v zadevi stekla preiskava.
""Vlada, ki jo vodim, se zelo zaveda odgovornosti glede preprečevanja pranja denarja in financiranja terorizma, zato smo že izvedli več dejavnosti,"" je poudaril Cerar in dodal, da so leta 2015 z novim zakonom odpravili določena tveganja glede pranja denarja in financiranja terorizma. ""Kot predsednik vlade bom skrbno spremljal ugotovitve vseh treh komisij, ki opravljajo delo na tem področju in prek katerih bodo organi pregona tudi lahko dobili informacije za ukrepanje.""
Cerar: Zlorabe bo treba sankcionirati""Če je prihajalo do pranja denarja ali podobnih zlorab bančnega sistema, bo to treba odkriti in tudi sankcionirati,"" je dejal Cerar in dodal, da zdaj čaka na ugotovitve pristojnega tožilstva. Grims je pripomnil, da sta dve komisiji že opravili svoje delo in obvestili pristojne organe. Predlagal je, da Cerar pozove vse vpletene, naj odstopijo s svojih funkcij in omogočijo neodvisno preiskavo.
""Strinjam se s tem, da mora biti preiskava ali kateri koli drug postopek izveden korektno. Naj poudarim, da je državno tožilstvo avtonomen organ pregona. Pričakujem, da bo v teh postopkih, ki bodo tekli v tej zadevi, upoštevan zakon, in politika se v to ne more vmešavati. Če zakon ne bo spoštovan, bomo pač ukrepali, a to je največ, kar lahko naredimo,"" je sklenil Cerar.
Levica o dragih brezplačnih šolahPoslanec Levice Miha Kordiš je izpostavil, da stroški izobraževanja naraščajo hitreje kot drugi življenjski stroški. V Sloveniji obsegajo stroški izobraževanja 12 odstotkov družinskega proračuna, kar je trikrat več kot v Italiji in štirikrat več kot v Avstriji. ""Nedopustno je, da humanitarne organizacije opravljajo nalogo socialne države,"" je poudaril Kordiš in dodal, da je neumestno, da SMC ""v prostem času 'fehta' za svinčnike, namesto da bi v službenem času skrbel za zmanjševanje revščine"".
Cerar je poudaril, da je učbenik edino gradivo, ki ga zakon predpisuje, in učbeniški skladi so se v preteklosti uspešno obnavljali skozi prispevek za izposojevalnino, kar pa se je v času varčevanja ustavilo. ""Vlada je letos maja predstavila nov model upravljanja učbenikov. Tako letos šole prvič samostojno razpolagajo z učbeniki iz sklada, izposoja pa za učence ostaja brezplačna,"" je dejal Cerar in dodal, da bo vlada to še naprej spremljala. ""Menim pa da je tudi dobro, da SMC opravlja humanitarno dejavnost. Vlada dela svoje in smo že dosegli določen napredek in moramo opravljati svoje delo v korist družin.""
Kordiš je ob tem poudaril, da je za letos učbeniškim skladom namenjenih 3 milijone evrov, kar je za dva milijona manj od leta 2008 in 2009. Cerar pa mu je odgovoril, da na področju šolstva delujejo v smeri, ki bo šla v dobro staršev in otrok, a stanja iz preteklosti ni mogoče vzpostaviti čez noč.
DeSUS o ukinitvi varčevalnih ukrepovPoslanca DeSUS-a Franca Juršo je zanimalo, kdaj bodo ukinjeni varčevalni ukrepi in kdaj bo, če bo, upokojencem povrnjena razlika neizvedenih uskladitev pokojnin. Jurša tudi sprašuje, kaj bo Cerar kot predsednik vlade naredil za to, da bodo plače in pokojnine dostojnejše. Cerar je dejal, da varčevalne ukrepe sproščajo, ""vendar je to treba delati počasi in skupaj z določenimi sistemskimi ukrepi"". Cerar je poudaril, da bodo vsi varčevalni ukrepi na področju pokojnin prihodnje leto odpravljeni, koalicija pa se je odločila tudi za izredno uskladitev pokojnin.
Cerar je še dejal, da smo v obdobju, ko imamo drugo najvišjo stopnjo gospodarske rasti v EU-ju, a bomo ""morali še počakati na to, da bo naš BDP enakega obsega kot v obdobju pred krizo"". Prav zato, tako Cerar, ni mogoče vseh varčevalnih ukrepov sprostiti takoj. Ob tem je dejal, da mora vlada imeti posluh za ranljivi del prebivalstva, a dokler ne dvignemo kazalnikov še više, jim bolj ne moremo pomagati, je sklenil Cerar."
http://www.rtvslo.si/svet/po-zgodovinskem-uspehu-nemske-skrajne-desnice-razkol-v-stranki/433467,prebežnik,590,"
					25. september 2017 ob 15:57,zadnji poseg: 25. september 2017 ob 16:34
					Berlin - MMC RTV SLO, STA","
B. V.
",Po zgodovinskem uspehu nemške skrajne desnice razkol v stranki,"Ena izmed vodij nemške skrajno desne Alternative za Nemčijo (AfD) Frauke Petry je po uspehu stranke sporočila, da kljub svoji izvolitvi ne bo sodelovala v poslanski skupini stranke. Spori v stranki potekajo tudi drugje po državi.
""Po temeljitem premisleku sem se odločila, da ne bom članica poslanske skupine AfD-ja,"" je na novinarski konferenci stranke v Berlinu dejala Frauke Petry, ki je bila izvoljena neposredno. Kot poročajo tuje tiskovne agencije, je po izjavi novinarsko konferenco nemudoma zapustila.
Preberite tudi:
Grenka zmaga Merklove - po vzponu skrajnih desničarjev ji ostane le ""Jamajka""
AfD se je na nedeljskih parlamentarnih volitvah kot tretja najmočnejša stranka z 12,6 odstotka glasov uvrstil v parlament, kar pomeni prvo uvrstitev skrajnih desničarjev v nemški parlament po drugi svetovni vojni, a očitno se razkol v stranki poglablja. AfD je osvojil 94 poslanskih mest, enega pa je že izgubil z odhodom Frauke Petry, za katero ni jasno, ali bo še naprej članica stranke.
Spor med frakcijamiV stranki se sicer že nekaj časa pojavljajo spori med različnimi frakcijami stranke. Frauke Petry je sicer pred volitvami nasprotovala nekaterim izjavam njenih strankarskih kolegov, ki so odprto napadali priseljence in muslimane ter se zavzemali za to, da se Nemčija preneha kesati za zločine nacistov. Pozivali so tudi k ponosu na nemške vojake med drugo svetovno vojno.
A tudi Frauke Petry je lani recimo pozivala k streljanju na prebežnike, s čimer naj bi preprečevali nezakonita prečkanja nemške meje, zavzemala pa se je tudi za prepoved minaretov v nemških mestih.
""Priznati moramo, da v AfD-ju obstaja konflikt glede vsebin, ne moremo se delati, da ga ni,"" je danes dejala Frauke Petry in pojasnila, da je bil cilj stranke leta 2013, da hitro postane sposobna vladati. Po njenih besedah pa se je izkazalo, da je stranka lahko le v opoziciji in da ""ne more volivcem ponuditi kredibilne platforme za vladanje"".
Pred volitvami je bila potisnjena na stranski tir, vodilna kandidata stranke pa sta bila Alexander Gauland in Alice Weidel. Gauland je v nadaljevanju novinarske konference po odhodu Frauke Petry dejal, da je bila to njena odločitev in ne odločitev stranke, sopredsednik Jörg Meuthen pa je dejal, da je Frauke Petry stranki obrnila hrbet, kar je obžalovanja vredno.
Pozivi k izstopu iz strankeAlice Weidel je Frauke Petry pozvala, naj tudi uradno zapusti stranko in se s tem ""izogne dodatnemu povzročanju škode"". Njeno potezo je označila kot zelo neodgovorno. K odstopu je Petryjevo pozval tudi predsednik stranke v deželi Saška-Anhalt Andre Poggenburg.
Gauland pa je incident označil za neuspešen začetek poti stranke v parlament in da razpad stranke ni nemogoč. ""Ne morem izključiti možnosti, da ji bodo nekateri sledili v politično divjino,"" je dejal.
Ni še jasno, kaj namerava Frauke Petry in ali bo oblikovala svojo poslansko skupino. Dejala je, da bo sprva neodvisna poslanka, poroča nemška tiskovna agencija DPA.
Večmesečna ugibanjaV stranki so sicer že več mesecev ugibali, ali načrtuje Frauke Petry razdor v stranki po volitvah. Preostale člane AfD-ja je tako bolj presenetil trenutek, v katerem je sporočila svojo odločitev. Pričakovali so namreč, da bo odšla šele po prvem zasedanju poslanske skupine, piše DPA.
Za oblikovanje poslanske skupine v bundestagu je sicer potrebnih najmanj 36 poslancev ali poslank. Zato je malo verjetno, da bo Frauke Petry uspelo prepričati 35 poslancev oziroma poslank, da se ji pridružijo, je dejal predstojnik berlinskega AfD-ja Georg Pazderski.
Širši spor v strankiSkrajni desničarji v AfD-ju so se sprli tudi v parlamentu zvezne dežele Mecklenburg-Predpomorjansko. Od 17 poslancev AfD-ja v deželnem parlamentu so štirje izstopili iz poslanske skupine stranke in oblikovali lastno poslansko skupino. Kot razlog so navedli nevzdržne razmere v poslanski skupini."
http://www.rtvslo.si/svet/nemcija-skrajnodesni-afd-bi-lahko-postal-najvecja-opozicijska-stranka/433284,prebežnik,494,"
					23. september 2017 ob 11:30
					Berlin - MMC RTV SLO","
B. V.
",Nemčija: Skrajnodesni AfD bi lahko postal največja opozicijska stranka,"Po prihajajočih parlamentarnih volitvah v Nemčiji bi lahko skrajnodesna Alternativa za Nemčijo (AfD) postala največja opozicijska stranka. Ankete ji napovedujejo od 11- do 13-odstotno podporo.
V Nemčiji bo prvič po drugi svetovni vojni v parlament najverjetneje vstopila skrajnodesna stranka. V tednu pred nedeljskimi volitvami se je podpora AfD-ju še povečala. Dve anketi, objavljeni v petek, kažeta, da se stranki obeta tretje mesto, za konservativci kanclerke Angele Merkel in socialdemokrati.
Koalicija CDU/CSU naj bi prejela od 34 do 36 odstotkov glasov, SPD med 21 in 22 odstotki, AfD pa med 11 in 13. Levica je na četrtem mestu z 10- oziroma 11-odstotno predvideno podporo, liberalni demokrati naj bi prejeli devet odstotkov, Zeleni pa osem.
Voditelji AfD-ja so člane stranke pozvali, naj spremljajo volitve kot opazovalci, saj se v stranki širijo sumi o morebitni manipulaciji izidov volitev, poroča britanski Guardian.
Islamofobna retorikaPoleg poziva k spremembi odnosa do zgodovinskih zločinov Nemčije v drugi svetovni vojni AfD v svojem programu obljublja tudi prepoved vseh mošej in minaretov, islamskih klicev k molitvi ter kriminalizacijo nošenja pokrival. AfD je sicer nastal kot stranka nasprotnikov evra leta 2013, ob množičnem prihodu prebežnikov v Evropo in Nemčijo pa je razvil močno protiislamsko retoriko.
Največja opozicijska stranka?Če se bodo napovedi uresničile, bo AfD prejel od 60 do 85 poslanskih mandatov, s čimer bi ob ponovni veliki koaliciji CDU/CSU-ja in SPD-ja postal največja opozicijska stranka.
Tako bi bil deležen številnih ugodnosti. Nastavil bi recimo vplivnega predsednika odbora za proračun, vodil pa bi tudi druge pomembne odbore.
Trenutno je AfD zastopan v 13 od 16 regionalnih parlamentov. Ker je tretjina nemških volivcev in volivk še neodločenih, pa nekatere agencije za raziskave javnega mnenja opozarjajo, da bi lahko stranka osvojila tudi več kot 13 odstotkov glasov. Tabloid Bild je tako objavil anketo, po kateri skoraj 40 odstotkov prebivalcev Nemčije meni, da bi lahko AfD dosegel večjo podporo od napovedane, še piše Guardian.
Pozivanje k ponosu na nemško vojsko v vojniAfD-ju podpora raste kljub izjavam glavnih kandidatov stranke, 38-letne Alice Weidel in 76-letnega Alexandra Gaulanda, te je kritizirala tudi vodja stranke Frauke Petry. Gauland je tako dejal, da bi morali biti Nemci ponosni na nemške vojake v obeh svetovnih vojnah, kar je v neposrednem nasprotju s konsenzom v nemški politiki o neodobravanju ničesar, povezanega z nemško vlogo v drugi svetovni vojni. Dejal je tudi, da bi se morali nemške komisarke za migracije, begunce in integracijo turškega rodu Aydan Özoguz ""znebiti v Anatoliji"".
V javnost je medtem pricurljala vsebina elektronskega sporočila Alice Weidel iz leta 2013, v katerem je ta vlado opisala kot prašiče in njene člane označila za ""nič drugega kot lutke zmagovitih sil v drugi svetovni vojni, katerih naloga je držati Nemčijo na dnu"".
Oba kandidata sta ob tem napovedala, da si bosta prizadevala za pregon Angele Merkel, ki naj bi kršila zakon s politiko odprtih vrat za begunce. Frauke Petry medtem pravi, da razume, zakaj so volivci iz srednjega razreda nad temi izjavami ""zgroženi"". Takšne izjave po njenem mnenju volivce iz srednjega razreda le odbijajo."
http://www.rtvslo.si/svet/v-avstriji-od-oktobra-denarna-kazen-za-zakrivanje-obraza/433156,prebežnik,280,"
					21. september 2017 ob 20:47
					Dunaj - MMC RTV SLO, STA","
J. R.
",V Avstriji od oktobra denarna kazen za zakrivanje obraza,"Kdor bo imel v Avstriji od 1. oktobra naprej zakrit obraz, bodisi z burko bodisi z masko za zaščito dihal, bo moral plačati denarno kazen 150 evrov. Kdor se bo upiral pozivu, da razkrije svoj obraz, bo moral v spremstvu policije na postajo.
Generalna direktorica za javno varnost Michaela Kardeis je zagotovila, da bodo strogo sledili črki zakona. Tiskovni predstavnik policije je pojasnil, da bodo ljudi, ki ne bodo razkrili obraza, odpeljali na policijsko postajo, kjer lahko sledi tudi aretacija. Odvedena oseba mora nato policijsko postajo zapustiti z razkritim obratom, je dodal.
Maske za zaščito dihal, ki so sicer priljubljene pri turistih iz Azije, bodo dopuščali le, če oseba predloži zdravstveno potrdilo oziroma če oblasti izdajo opozorilo pred smogom ali drugimi nevarnimi snovmi, je še dejala Kardeisova.
Pustne maske bodo dovoljene le ob pustnem času.
Milijonar prevzel kazni za ženske v burkahAlžirsko-francoski milijonar Rachid Nekkaz je po pisanju DPA-ja sporočil, da bo prevzel denarne kazni za ženske, ki nosijo burko. Podjetnik na ta način že pomaga ženskam v Franciji, Belgiji, Švici in na Nizozemskem, kjer so burke popolnoma oziroma delno prepovedane. Za plačilo kazni in pravno pomoč je do zdaj namenil 300.000 evrov.
Integracijski sveženj za prosilce za azilV Avstriji so maja sprejeli integracijski sveženj zakonov za prebežnike, ki med drugim uvajajo obvezno integracijsko leto, več tečajev nemškega jezika in tečajev vrednot, družbenokoristno delo za prosilce za azil, prepoved zakrivanja obraza v javnosti ter omejitve pri razdeljevanju Korana. Prav tako so predvideni ukrepi za tiste, ki tega ne bodo spoštovali.
V skladu s svežnjem je standardizirani integracijski program začel veljati septembra, prepoved zakrivanja obraza v javnosti, ki so ga aktivisti že poimenovali ""prepoved burke"", pa bo začela veljati 1. oktobra."
http://www.rtvslo.si/svet/nekdanji-libijski-tihotapci-ljudi-naj-bi-ustavljali-prebeznike/433083,prebežnik,488,"
					21. september 2017 ob 09:57
					Tripoli - MMC RTV SLO, Reuters","
B. V.
",Nekdanji libijski tihotapci ljudi naj bi ustavljali prebežnike,"Vplivna oborožena skupina, znana po tihotapljenju ljudi iz Libije, želi od vlade v Tripoliju legitimnost in zaposlitve na področju varnosti v zameno za ustavitev ladij s prebežniki, ki želijo v Italijo.
Skupina Brigada Anas al Dabaši se je po besedah njenega višjega pripadnika, ki se je Reutersu predstavil kot Mohamed, z vlado, ki ima podporo ZN-a, letos poleti dogovorila o pregonu tihotapljenja.
Reuters se sklicuje na neimenovane lokalne vire, ki so dejali, da so se vladni predstavniki vsaj enkrat sestali z Ahmedom Al Dabašijem, ki glede na letošnje poročilo ZN-a velja za enega glavnih med tistimi, ki omogočajo tihotapljenje ljudi iz Libije.
Prej omenjeni Mohamed je dejal, da je bilo tovrstnih sestankov več in da je bila brigadi ponujena tudi oprostitev kazni za pretekla dejanja tihotapljenja.
Da so dokazali, da lahko izvajajo dogovor s Tripolijem, je skupina, ki šteje več sto ljudi, s pomočjo obalne straže zatirala izplutja prebežnikov, kar je vodilo v 80-odstotni upad prihodov rešenih prebežnikov v Italijo prejšnji mesec, je dejal Mohamed.
Moč milic in pritiski ter ponudbe vladeDa je morala vlada skleniti dogovor, kaže na moč oboroženih skupin v Libiji, ki imajo vse od padca nekdanjega dolgoletnega voditelja Moamerja Gadafija leta 2011 velik vpliv v državi. Libija je namreč razklana na različne politične tabore in oborožena zavezništva. Vlada v Tripoliju želi imeti oblast v mestu in drugih delih na zahodu države, skupine z vzhoda pa ji nasprotujejo.
Obenem je vlada, sama pod pritiskom Italije, po Mohamedovih besedah pritiskala na skupino Anas al Dabaši in ji grozila z združevanjem mest zahodno od Tripolija proti njej. ""Po drugi strani so nam ponudili vključitev v policijo in dovolili včlanitev v vojsko,"" je dejal Mohamed. Kot je dodal, bodo čez šest mesecev vsi člani brigade kot normalni policisti, če bo sporazum z vlado uspešen.
Rim zanika podkupovanje tihotapcevNekateri mednarodni mediji so poročali, da je brigada neposredno od italijanskih tajnih služb prejela pet milijonov evrov za ustavitev ladij s prebežniki, a Mohamed je to zanikal. Tudi Rim je zanikal neposredna plačila oboroženim skupinam. Medtem ko EU in Italija lokalnim oblastem v Libiji ponujata milijone evrov za zajezitev tihotapljenja ljudi, želijo oborožene skupine dokazati, da so edine, ki lahko izvajajo nadzor na terenu.
Julija je prihod prebežnikov v Italijo v primerjavi z lanskim letom upadel za 50 odstotkov, avgusta pa je bil upad 80-odstoten. V preteklih treh letih je bilo v teh dveh mesecih največ prihodov prebežnikov. Letos je skupno v Italijo prišlo več kot 100.000 prebežnikov, kar je 20 odstotkov manj ko leta 2016, kažejo uradni italijanski podatki.
V soboto je libijska obalna straža sporočila, da so zavrnili več kot 1.000 prebežnikov, ki so pluli na osmih ladjah. Istega dne je brigada Anas al Dabaši prestregla še tri tisoč ljudi, je dejal Mohamed. Več kot 1.500 ljudi je bilo rešenih na morju in prepeljanih v Italijo.
Ni jasno, ali bo Tripoli lahko integriral nekdanje tihotapce, ki so zaradi sodelovanja z vlado pod pritiskom drugih skupin, ki želijo nadaljevati tihotapljenje."
http://www.rtvslo.si/svet/kitajska-za-razumevanje-zapletenega-vprasanja-ljudstva-rohinga-v-mjanmaru/433004,prebežnik,397,"
					20. september 2017 ob 09:46
					New York - MMC RTV SLO, Reuters, STA","
G. V.
",Kitajska za razumevanje zapletenega vprašanja ljudstva Rohinga v Mjanmaru,"Medtem ko se stopnjujejo pritiski na Mjanmar zaradi zatiranja muslimanske manjšine Rohinga, pa sosednja Kitajska poziva k razumevanju mjanmarskih oblasti v njihovih prizadevanjih za stabilnost.
Od zadnjega izbruha krize v mjanmarski zvezni državi Rakhine konec avgusta je čez mejo v Bangladeš zbežalo že več kot 400.000 pripadnikov ljudstva Rohinga. Povod za eksodus je bila operacija mjanmarske vojske, ki jo je sprožila po napadih skrajne muslimanske skupine Vojska odrešitve Arakan Rohingha na vojašnice in policijske postaje.
Po besedah Rohingejcev, ki so prebežali v Bangladeš, vojska požiga njihove vasi in preganja ljudi, vendar pa mjanmarske oblasti zatrjujejo, da je cilj vojaških operacij izkoreninjenje skrajnežev in ne znašanje nad civilisti.
Dejanska voditeljica države Aung San Su Či je v torek v svojem prvem javnem nagovoru po številnih kritikah, ki so se nanjo vsule v zadnjih tednih z vsega sveta, branila odziv oblasti na napetosti v državi Rakhine in zatrdila, da so beguncem pripravljeni omogočiti vrnitev na svoje domove.
Opozorila je na nasprotujoče si informacije glede razmer v državi in dejala, da se ne bojijo mednarodne preiskave. Kot je povedala, muslimani niso edina verska skupnost, ki je prizadeta v tem sporu. Prepričana je, da se tuji diplomati osredotočajo samo na ""peščico problemov"", vendar pa je Mjanmar mlada in krhka demokracija, ki se spopada s številnimi problemi.
Občutljivo vprašanjeK razumevanju razmer v Mjanmaru je pozvala tudi Kitajska, ki ima tesne gospodarske in diplomatske vezi s svojo sosedo. Kitajski zunanji minister Vang Ji je dejal, da so nasilni incidenti v državi Rakhine nesprejemljivi, a je treba razumeti napore mjanmarske vlade za zaščito stabilnosti.
Vprašanje ljudstva Rohinga je po Vangovih besedah prisotno že nekaj časa in je zapleteno ter občutljivo, vendar pa je Kitajska pripravljena igrati konstruktivno vlogo skupaj z mednarodno skupnostjo.
Rohingejcem mjanmarske oblasti odrekajo državljanstvo in druge pravice, saj jih obravnavajo kot nezakonite prebežnike iz Bangladeša, zato jih tudi imenujejo bengalski muslimani.
Razočaranje nad nobelovkoVeliko manj razumevanja imajo do Mjanmara in njene voditeljice druge države, ki stopnjujejo kritike in pritiske. Številni tuji diplomati so bili razočarani nad govorom Aug San Su Či, ki niti z besedo ni omenila obtožb Združenih narodov o etničnem čiščenju.
Čeprav so diplomati izrazili zadovoljstvo, ker se je končno oglasila glede krize z Rohingejci, pa so mnogi pričakovali več od Nobelove nagrajenke za mir. Pozdravili pa so njeno povabilo tujim diplomatom za obisk zvezne države Rakhine, kjer po njenih besedah večina vasi sploh ni bila prizadeta v nasilju."
http://www.rtvslo.si/svet/v-rimu-v-zadnjem-casu-vec-napadov-na-zenske/432939,prebežnik,259,"
					19. september 2017 ob 13:36
					Rim - MMC RTV SLO, STA","
A. P. J.
",V Rimu v zadnjem času več napadov na ženske,"Prebivalci Rima so pretreseni zaradi niza spolnih napadov na ženske, med njimi na več turistk. Storilca oziroma storilce še iščejo, sum pa leti predvsem na prebežnike.
V ponedeljek ponoči je bila v parku Vile Borghese v samem središču mesta napadena 57-letna Nemka. Golo, pretepeno, z zvezanimi rokami in zamašenimi usti jo je našel taksist, je sporočila policija, ki zdaj išče moškega, starega od 20 do 25 let. Nemko je najprej oropal, nato pa še posilil.
Policija je pojasnila, da so v preteklih dneh obravnavali več podobnih spolnih napadov na turistke v Rimu. Prejšnji teden je bila v bližini železniške postaje Termini posiljena finska turistka. Napadel naj bi jo prebežnik iz Bangladeša, turistka iz Belgije pa je prijavila napad na Kapitolskem griču.
Posebej veliko pozornosti je bil deležen tudi napad na par iz Poljske v Riminiju pred nekaj več kot dvema tednoma. Skupina štirih prebežnikov, med njimi treh mladoletnikov, je moškega pretepla, žensko pa zlorabila. Zatem je ista skupina posilila še transseksualca iz Peruja.
Ugodnejše nočne tarife za taksije za ženskeOmenjeni napadi v Italiji zbujajo veliko pozornosti, četudi niso povezani. Rimska županja Virginia Raggi je napovedala niz ukrepov, ki naj bi izboljšali varnost v prestolnici. Namestili naj bi 150 novih nadzornih kamer v več različnih mestnih predelih. Tako v središču mesta kot v njegovi okolici bodo poskrbeli tudi za boljšo ulično razsvetljavo. Ženskam, ki bodo ponoči poklicale taksi, bodo zagotovili ugodnejše tarife.
Okrepili bodo tudi preventivno dejavnost proti nasilju. Centri za boj proti nasilju naj bi postali dejavnejši, v šolah pa naj bi izvedli opozorilne akcije pred napadi na ženske."
http://www.rtvslo.si/slovenija/dz-prvi-dan-seje-v-znamenju-migracij-in-dovoljenj-za-prebivanje/432811,prebežnik,322,"
					18. september 2017 ob 08:38,zadnji poseg: 18. september 2017 ob 19:43
					Ljubljana - MMC RTV SLO, STA","
T. K. B., G. K.
",DZ: Prvi dan seje v znamenju migracij in dovoljenj za prebivanje,"Ministri vlade so prvi dan septembrskega zasedanja državnega zbora odgovarjali na poslanska vprašanja z najrazličnejših področij, med drugim s področja migracij in dovoljenj za prebivanje.
Ministrica za notranje zadeve Vesna Györkös Žnidar je v odgovoru na poslansko vprašanje Branka Grimsa iz SDS-a o okrepljenem pritisku prebežnikov na balkansko pot pritrdila Grimsu, da so kljub zaprtju zahodne balkanske poti razmere zelo dinamične. Slovenija se lahko po črnem scenariju znajde ujeta med dvema migracijskima potema, je opozorila.
V povezavi z zahodno balkansko potjo je povedala, da so od začetka letošnjega leta do konca avgusta obravnavali približno 1.200 nezakonitih prehodov zunanje schengenske meje, v enakem obdobju lani pa približno 520. Med tistimi, ki jo prečkajo zakonito, so zlasti državljani Afganistana, sledijo pa državljani Kosova in Turčije, je navedla.
Policija po njenih besedah nenehno spremlja razmere, z ukrepi pa je bila v preteklosti uspešna tudi pri razbijanju organiziranih kriminalnih združb, ki se ukvarjajo s tihotapljenjem ljudi. Z varnostnimi organi sosednjih držav je v stalnih stikih, je zagotovila ministrica.
Razprava o varnostiGrims, ki je izpostavil nujnost pravočasne zaščite varnosti v Sloveniji, je predlagal, da DZ opravi razpravo o tej temi. O njegovem predlogu bodo poslanci glasovali zadnji dan seje v okviru glasovanj.
Matej T. Vatovec iz ZL-ja pa je na ministrico naslovil vprašanje v povezavi z dovoljenji za prebivanje. Zanimalo ga je, zakaj se za državljane tretjih držav in njihove družinske člane ter za državljane članic EU-ja in njihove družinske člane in družinske člane slovenskih državljanov izdajajo dokumenti z različno obliko. Tisti, ki imajo kartonske izkaznice v plastiki, imajo ob prečkanju meje in na letališčih težave. Pristojni organi namreč menijo, da gre za ponaredek, je opozoril.
Ministrica je povedala, da so javno naročilo za nove izkaznice že izvedli, po načrtu pa naj bi jih začeli izdajati do konca leta. Imele bodo novo obliko z višjo stopnjo zaščite, je napovedala.
Premier Miro Cerar bo na poslanska vprašanja odgovarjal prihodnji teden, 26. septembra, ko bo DZ sklenil tokratno sejo."
http://www.rtvslo.si/svet/v-juzno-korejo-se-zatece-vse-manj-severnih-korejcev/432795,prebežnik,242,"
					17. september 2017 ob 20:04
					Seul - MMC RTV SLO","
J. R.
",V Južno Korejo se zateče vse manj Severnih Korejcev,"Letos je iz Severne v Južno Korejo prebežalo 13 odstotkov manj ljudi kot lani. Večina prebežnikov je sicer delavcev in kmetov, ki bežijo pred revščino, sporoča južnokorejsko ministrstvo za združevanje.
Med januarjem in avgustom letos je v Južno Korejo prebegnilo 780 Severnih Korejcev, je sporočilo južnokorejsko ministrstvo za združevanje, ki se zavzema za ponovno združenje obeh držav na Korejskem polotoku.
Manjše število prebežnikov je posledica strožjega nadzora oblasti v Severni Koreji in krepitev nadzora tako na mejah Severne Koreje in Kitajske, kamor se večina prebežnikov zateče, preden pridejo v Južno Korejo, saj ima Severna Koreja najdaljšo mejo prav s Kitajsko, poroča BBC.
Po podatkih Seula je vse od konca korejske vojne leta 1953 prebegnilo najmanj 30.000 ljudi iz severne države. Državi sta formalno sicer še vedno v vojni, saj se je ta prekinila s premirjem, ne pa tudi z uradno pogodbo ali sporazumom.
Med letošnjimi prebežniki je slabih 60 odstotkov kmetov in delavcev, medtem ko je vojakov in vladnih agentov le tri odstotke, podatke ministrstva navaja tiskovna agencija Yonhap.
Kuvajt izključil veleposlanikaMedtem je Kuvajt v sklopu sankcij mednarodne skupnosti proti državi izključil veleposlanika Severne Koreje. Dejanje prihaja le nekaj dni po pozivih ZDA, naj mednarodna skupnost okrepi sankcije.
Kuvajt je bil sicer edina država v zalivski regiji, ki je gostila veleposlaništvo Severne Koreje. V deželi sicer dela od 2.000 do 2.500 delavcev iz azijske države, še več tisoč naj bi jih neuradno delalo po drugih zalivskih državah, poroča francoska tiskovna agencija AFP."
http://www.rtvslo.si/svet/angela-merkel-madzarsko-opozarja-na-financne-posledice-zavracanja-beguncev/432667,prebežnik,244,"
					15. september 2017 ob 19:15
					Berlin - MMC RTV SLO, Reuters","
B. V.
",Angela Merkel Madžarsko opozarja na finančne posledice zavračanja beguncev,"Nemška kanclerka Angela Merkel je dejala, da bi Madžarska lahko trpela finančne posledice, če bo zavračala sodbo Sodišča EU-ja, ki ji narekuje sprejem določenega števila beguncev.
Izjava, del kancleričinega intervjuja za časopis Nordwest Zeitung, objavljenega v petek, nakazuje trši odnos Nemčije do madžarske vlade premierja Viktorja Orbana. Ta sicer nasprotuje dogovoru, po katerem bi vsaka članica EU-ja morala sprejeti delež beguncev, ki so prišli v EU.
""Kdor zavrača to solidarnost, mora sprejeti, da bo imelo to posledice, vključno za pogajanja glede prihodnje finančne podpore,"" je dejala kanclerka. Ostrejši pristop sledi teden dni pred nemškimi parlamentarnimi volitvami, na katerih se bo Angela Merkel potegovala za svoj četrti mandat na čelu nemške vlade. Gre za posnemanje stališč njenega socialdemokratskega tekmeca Martina Schulza, ki je že dolgo oster kritik Orbanove politike na področju begunskega vprašanja, poroča Reuters.
Zaustavitev finančne podpore bi lahko imela resne finančne posledice za Madžarsko, ki so ji kohezivni in razvojni skladi močno koristili. Za obdobje 2014-2020 je bilo Madžarski dodeljeno 25 milijard evrov v okviru Evropskih strukturnih in investicijskih skladov.
Sodišče določilo: Članice morajo sprejeti begunceNajvišje sodišče EU-ja je 6. septembra razsodilo, da morajo članice Unije prevzeti delež beguncev, in tako zavrnilo pritožbe Slovaške in Madžarske glede tega vprašanja. V Evropo je od leta 2015 prispelo več kot 1,5 milijona beguncev in migrantov, med katerimi številni bežijo pred vojnami na Bližnjem vzhodu.
Orban je dal zgraditi ograjo na meji, vztrajanje pri zavračanju prebežnikov pa je osrednji del njegove kampanje pred volitvami prihodnje leto."
http://www.rtvslo.si/svet/po-orkanu-irma-sest-mrtvih-v-domu-za-starejse-na-floridi/432461,prebežnik,180,"
					13. september 2017 ob 22:10
					Miami - MMC RTV SLO","
J. R.
",Po orkanu Irma šest mrtvih v domu za starejše na Floridi,"Dom za starejše na Floridi je po divjanju orkana oziroma tropske nevihte Irma za več dni ostal brez elektrike, zaradi posledic izpada pa naj bi umrlo šest prebivalcev doma.
Policija je evakuirala 115 prebivalcev doma za starejše, v katerem zaradi izpada elektrike več dni ni delalo klimatsko hlajenje, poroča BBC.
Županja okrožja Broward Barbara Sharief je povedala, da so tri ljudi našli mrtve v domu mesta Hollywood, trije pa so umrli v bolnišnici.
Vodja hollywoodske policije Tomas Sanchez je dejal, da je policija začela preiskavo šestih smrti, ki bi lahko bile povezane z izpadom elektrike.
V zveznih državah Florida, Georgia in obeh Karolinah še deset milijonov ljudi ostaja brez elektrike. Nevihta je sicer zahtevala več kot dvajset življenj na celini, več kot 40 ljudi pa je umrlo na Karibih.
Portoriko ponudil zatočiščeMedtem je Portoriko ponudil zatočišče več tisoč prebežnikom z ameriških Deviških otokov, kjer je Irma uničila veliko domov in povzročila ogromno gmotno škodo.
Sicer se tudi Portoriko spopada s posledicami nevihte, saj je kar 70 odstotkov prebivalcev ostalo brez elektrike, več stavb je poškodovanih, umrli pa so trije ljudje."
http://www.rtvslo.si/svet/cavusoglu-nic-na-bliznjem-vzhodu-se-ne-resi-brez-zda-ali-rusije/432083,prebežnik,3954,"
					10. september 2017 ob 06:54
					Bled - MMC RTV SLO","
Helena Milinković
",Cavusoglu: Nič na Bližnjem vzhodu se ne reši brez ZDA ali Rusije,"""Preprečili smo prevrat. Zahvala za to gre Erdoganovemu vodenju in pogumnemu turškemu ljudstvu. Samo v eni noči so prevratniki ubili 250 državljanov. Si lahko predstavljate, kaj bi bilo, če bi prevrat tisti dan uspel. Vse bi nas pobili,"" je glede dogodkov lansko poletje neomajen turški zunanji minister Mevlut Cavusoglu.
Odnosi med Turčijo in Evropsko unijo so se poslabšali po spodletelem prevratu lansko poletje. Iz Evropskega parlamenta in nekaterih držav članic se zaradi čistk in izrednih razmer po prevratu vrstijo pozivi k prekinitvi pogajanj o turškem članstvu v Uniji. Ta so trenutno zamrznjena. Za članstvo v Uniji je ta 80-milijonska država prvič zaprosila leta 1987; Turčija je bila že članica zveze Nato, želela pa se je pridružiti takratni Evropski gospodarski skupnosti. Evropska unija je največja tuja vlagateljica v Turčiji in njena največja trgovinska partnerica. Turčija je v ospredju mednarodne politike tudi zaradi vojn in napetosti na Bližnjem vzhodu, v katerih igra pomembno vojaško in diplomatsko vlogo. Na ta in druga aktualna vprašanja je ob robu blejskega strateškega foruma v polurnem intervjuju odgovarjal turški zunanji minister Mevlüt Cavusoglu.
Gospod Cavusoglu, začniva z najbolj vročo temo ta trenutek. V Nemčiji se bližajo volitve. Angela Merkel je v nedeljskem soočenju rekla, da bo med voditelji Unije iskala somišljenike, tiste, ki menijo, da Turčija ne bi smela nikoli postati članica Evropske unije. Je članstvo za Turčijo še politična prioriteta? Je to še politično vprašanje?Članstvo v Evropski uniji je strateški cilj Turčije. Z Unijo smo leta 2004 podpisali sporazum o nadaljevanju pogajanj za polnopravno članstvo in oktobra 2005 smo nato ta pogajanja sprožili. Vse takratne članice Evropske unije, tudi Nemčija, so ta dogovor podprle in ga tudi podpisale. Zdaj pa politiki iz različnih držav menijo drugače. Sprašujemo se, zakaj. Kje je težava in zakaj nočejo Turčije v EU-ju? In zakaj je to vprašanje med volitvami v Evropi tako visoko na dnevnem redu? To je zelo dobro vprašanje, a bi nanj morali odgovoriti EU oziroma tiste članice in politiki, ki o tem govorijo. Pri nas se ni nič spremenilo. Bilo je nekaj razočaranj, kakor veste, je postopek dolg in težaven. Turki članstvo vse manj podpirajo. Zaupanje v EU upada tudi med državljani številnih evropskih držav. Evropa se mora reformirati. Evropa se srečuje s številnimi izzivi in Turčija veliko prispeva k zagotavljanju varnosti Unije in njenemu gospodarskemu razvoju. Prizadevamo si tudi za rešitev težav, s katerimi se vsi skupaj spopadamo. Kaj sploh hočejo od Turčije?! Na to vprašanje morajo odgovoriti. In zakaj je med nemškimi volitvami najpomembnejša tema Turčija. Nemčija ima sama veliko težav, recimo gospodarske in druge težave. V Nemčiji naraščajo rasizem, ksenofobija, islamofobija, nestrpnost, diskriminacija, krepijo se čustva proti prebežnikom. Kako bo Nemčija to premostila? Poglejte tudi njihov tisk, tam je enako, tudi njihovi politiki izražajo take nazore. Vse to je že načelo posamezne svoboščine. Nemčija je ena izmed ključnih držav v Evropi. Torej če si je Nemčija premislila, potem si lahko predstavljate, kaj se lahko zgodi v drugih državah. Nemčija mora biti močna in mora braniti evropske vrednote. Toda to, kar se zdaj dogaja v Nemčiji, nas spominja na dogodke pred prvo in drugo svetovno vojno. To nas resno skrbi. Zato ni pomembno, kaj je rekla Merklova, saj jo je v to prisilil Schulz. Če pogledate samo debato in ne veste, da gre za predvolilno soočenje, se vam zdi, da poteka debata o Turčiji. Začela in končala sta s Turčijo. Prepričan sem, da bi taki voditelji morali govoriti o pomembnejših temah, o temah, ki zanimajo nemške državljane. Na to naj se raje osredotočijo.
V Nemčiji živi velika turška skupnost, verjetno sta nagovarjala ta del volivcev. Navsezadnje bodo tudi Turki odšli konec meseca na nemška volišča.Prav imate, v Nemčiji živi več kot tri in pol milijona Turkov. Številni so postali nemški državljani in bodo seveda odšli na nemške volitve. Jasno jim je, kaj se dogaja. Ampak moram tole povedati, Nemčija vsem pridiga o demokraciji in človekovih pravicah, medtem pa so Turki v Nemčiji pod velikim pritiskom. Nanje pritiska sistem – krajevne oblasti, policija, obveščevalne službe. Pod največjim pritiskom so tisti, ki so podprli referendum v Turčiji, še posebej pa tisti, ki podpirajo predsednika Recepa Tayyipa Erdogana in našo stranko. Kako si to razlagate?! To je vprašanje za Nemce.
V Evropi in drugje po svetu so se po referendumu vsule različne kritike na turške oblasti. Narašča skrb, da se Turčija oddaljuje od demokracije in postaja vse bolj avtoritarna zaradi uvedbe predsedniškega sistema in predloga za uvedbo smrtne kazni. Smrtna kazen, denimo, je za Evropsko unijo zelo problematična.Nikakor se ne strinjam. V različnih državah obstajajo različni sistemi. Toda demokracija mora prevladati. Tudi po Evropi obstajajo predsedniški sistemi, monarhije, tudi ZDA imajo predsedniški sistem, pa v Latinski Ameriki, osrednji Aziji in v Afriki in so obenem demokratične države. Ni pomembno, kakšen sistem imate – parlamentarnega, predsedniškega ali pa simbolično monarhijo. Demokracija mora prevladati. Pomembna je ločitev oblasti, neodvisnost in nepristranskost sodstva prav tako. In prav to smo storili z novo ustavo. Po referendumu nismo spisali čisto nove ustave, spremenili smo nekatere člene. In to je turško ljudstvo podprlo. Turško ljudstvo verjame v demokracijo, nihče jim je ni vsilil. Spremembe so bile potrjene z glasovanjem v parlamentu; nekaj manj kot dve tretjini poslancev je spremembe ustave potrdilo, nato pa še volivci na referendumu. Uvedli smo predsedniški sistem, saj je bilo ljudstvo naveličano koalicijskih vlad, ki so prav vse končale svoje mandate s političnimi in gospodarskimi krizami. Za vse to smo v preteklosti plačali visoko ceno. Tudi po volitvah junija 2015 je zavladala negotovost, saj nismo mogli sestaviti koalicijske vlade. Nobena politična stranka ni bila pripravljena, vključno z našo – AKP-jem, nobena ni bila pripravljena oblikovati koalicijske vlade, čeprav smo poskušali. Zato smo morali oblikovati jasen politični sistem v Turčiji. V številnih državah obstaja le en politični sistem, mi pa smo imeli pred referendumom dvojni sistem – predsedniškega in parlamentarnega. Stara ustava je bila spisana po prevratu leta 1980, spisali so jo generali. Takratni generali – prevratniki – so predsedniku dali v ustavi veliko moči. Prejšnja ustava je predsedniku države dajala veliko več moči kot sedanja, ni imel pa nobene odgovornosti. To smo zdaj spremenili. Nihče v Evropi ni prebral tistih 18 členov ustave, pa vendar so vsi govorili o tem. Zakaj? Da bi udrihali po Turčiji. Zakaj ne bi najprej prebrali teh 18 členov in šele nato razpravljali, ali je to avtoritativni sistem ali predsedniški sistem s porazdelitvijo moči in delujočimi demokratičnimi ustanovami.
Lahko zagotovite, da je sodstvo v Turčiji zares neodvisno? Sami ste omenili, da je neodvisnost sodstva pomembna za obstoj demokracije in zagotavljanje državljanskih svoboščin. Po lanskem poskusu državnega udara je bilo priprtih več kot 100.000 ljudi, med njimi več kot 200 novinarjev. Nekateri so Turčijo označili za največji zapor za novinarje in borce za človekove pravice. Kako to komentirate?O katerih aktivistih in novinarjih govorite? In kako veste, da je bilo zaprtih več kot 100.000 ljudi? Saj nimamo toliko zaporov. Če mislite na to, da je bilo več kot 100.000 ljudi odpuščenih ali odstavljenih s položajev v državnih ustanovah, lahko to potrdim. Poglejte, imeli smo poskus prevrata, spodleteli prevrat. Preprečili smo ga. Zahvala za to gre Erdoganovemu vodenju in pogumnemu turškemu ljudstvu. Samo v eni noči so prevratniki ubili 250 državljanov. Si lahko predstavljate, kaj bi bilo, če bi prevrat tisti dan uspel? Vse bi nas pobili. S tanki so šli nad ljudi, povozili so jih. Bili so običajni civilisti, v rokah so imeli le turške zastave. Nihče ne sprašuje o pravicah tistih ljudi, o pravicah ubitih, 2.200 ranjenih, njihovih svojcih. Kdo je to zagrešil? Tisti prevratniki. In kaj naj bi torej storil po tem? Naj jih pustim na miru in jim dam možnost, da kaj takega v Turčiji ponovijo?! Tega ne moremo storiti in turško ljudstvo tega ne more tolerirati. Imamo neodvisno sodstvo, še bolj neodvisno kot prej. Prejšnji sodniki in tožilci so pripadali teroristični organizaciji Fetullaha Gülena – FETO , zdaj so bili odpuščeni. Njihove sodbe niso bile skladne z ustavo ali zakonodajo, temveč so odločali na podlagi tega, kar jim je tisti bolani človek iz Pensilvanije narekoval. Zato smo odpustili vse tiste ljudi, ki so bili lojalni temu bolniku, ne pa turški državi. Prav?! Tudi sam sem moral odpustiti 20 odstotkov kariernih diplomatov; zakaj sem to moral storiti?! Sem zato srečen? Nisem jih mogel obdržati na svojem ministrstvu, prav?! Res je, aretirani so bili novinarji in turški državljan, ki je bil direktor organizacije Amnesty International v Turčiji. Nimam nobenih težav s to organizacijo ali pa z drugimi organizacijami, ki se ukvarjajo z varovanjem človekovih pravic, ali pa z aktivisti. Toda tista oseba je na prenosnem telefonu uporabljala enkriptirano aplikacijo, kodo zanjo pa je lahko dobil samo pri teroristični organizaciji FETO. Torej, ta človek je bil del te teroristične organizacije. Kaj naj torej storim?! Naj si pred tem zatiskam oči samo zato, ker gre za vodjo Amnesty Internationala? Ta v Turčiji dela zelo dobro. Pred dvema tednoma so me obiskali v Ankari in spodbudil sem jih, naj nadaljujejo svoje delo. Prav tako nas lahko odprto kritizirate. A če kdo podpira teroristično organizacijo ali pa je njen član, kaj storiti? Kaj bi storili v Sloveniji, če bi kdo v sodstvu ali medijih pripadal teroristični organizaciji Islamska država?! Bi bili kar tiho, samo zato, ker gre za novinarko ali novinarja? V Turčiji so tudi novinarji, ki so pomagali pri organizaciji državnega udara in sodelovali pri njem. Naj vse preslišim samo zato, ker so novinarji ali ker me bodo v tujini obsojali?! Podoba Turčije je pomembna, toda varnost mojega naroda in trdnost države sta zdaj najpomembnejši. Evropa nas pri tem ni podprla, zato ne potrebujemo njenih pridig. Sami ste videli, kako so Nemčija in nekatere druge evropske države postale zatočišče za te teroriste, za pripadnike terorističnih organizacij PKK, YPG in FETO. Vsi teroristi zelo srečno živijo v Nemčiji, pa tudi v drugih tukajšnjih državah. Zakaj? Zakaj te države podpirajo te teroristične skupine?! Zdaj se turški državljani sprašujejo, zakaj te države podpirajo te teroristične organizacije, ali stojijo za njimi in ali so morebiti celo organizirale spodleteli prevrat. To je trenutno glavno vprašanje v Turčiji. To se ne sprašujem jaz, ampak me to sprašujejo številni zaskrbljeni državljani.
Turčija je sosednja država Iraka in Sirije. Uradno je v vojno v Sirijo vstopila lani poleti. Številni očitki in dokazi kažejo, da je Turčija služila kot tranzitna država za borce IS-ja z vsega sveta. Zdaj poslušamo z bojišč v Iraku in Siriji ter vladnih palač zmagovite besede o porazu IS-ja, a grožnja ni izginila. Kako velika grožnja Turčiji je IS?IS je še vedno velika grožnja, saj je Sirija še vedno kaotična. Čeprav se boj proti IS-u nadaljuje, se moramo osredotočiti na politično rešitev. V nasprotnem primeru bo Sirija ostala območje radikalizacije in zatočišče terorističnih skupin. Res je, teroristi so prečkali Turčijo nezakonito in se v Siriji in Iraku pridružili različnim terorističnim skupinam. Z njima si delimo dolgo mejo, samo s Sirijo si delimo 911 kilometrov meje, z Irakom pa še 300 kilometrov meje. Teh meja ni bilo lahko nadzorovati. Številni evropski državljani, ki so prišli v Turčijo, so prišli brez vizumov, saj jih ne potrebujejo. Nismo vedeli, da so v Turčijo prišli zato, da bi se pridružili IS-ju, o tem nismo prejeli nobenih obveščevalnih podatkov iz tujine. Drugače jim Nemčija, Francija ali druge evropske države ne bi dovolile oditi. Toda mi smo aretirali veliko tujih terorističnih borcev na poti v Sirijo ali pa iz nje. Vse smo deportirali v matične države, potem pa smo poostrili ukrepe na letališčih in na mejah. Z letališč smo vrnili veliko evropskih državljanov, nismo jim dovolili vstopa v Turčijo. Zdaj je vstop v državo prepovedan več kot 55 tisoč ljudem. Vse države izvora smo prosili za več podatkov in sodelovanje; predvsem evropske države nas na začetku niso jemale resno. Zakaj vam to pripovedujem? Iz Turčije smo deportirali veliko tujih teroristov. O tem smo obvestili policije v državah, od koder so prišli, tudi prek diplomatskih predstavništev v Ankari smo jih obvestili. Nekaj mesecev pozneje pa so se ti tuji teroristi spet znašli na turških letališčih ali mejah. Svoje kolege sem spraševal, kako to, da so se lahko vrnili? Tipičen odgovor, ki sem ga prejel, je bil svoboda gibanja. Svoboda gibanja za ljudi, ki se bojujejo na strani IS-ja? Žal nam je, ampak tako deluje demokratična država, je bil najpogostejši odgovor. Gotovo se spomnite strašnih terorističnih napadov v Bruslju in Parizu ... Nekateri od tistih teroristov so bili odgovorni za te bombne napade.
Spomnim se tudi terorističnih napadov v Carigradu.Da, tudi v Carigradu so bili. Ampak nekateri teroristi, odgovorni za napade v Bruslju in Parizu, so bili deportirani v te države iz Turčije. Oblasti so vedele, da so ti ljudje člani teroristične organizacije IS in da so se na njeni strani borili v Siriji. Zdaj sodelujemo veliko bolje. Grožnja še vedno obstaja. Moramo nadaljevati poraz IS-ja in moramo poraziti njegovo ideologijo. IS nima prav ničesar skupnega z islamom. Islam pomeni mir, po islamskih nazorih ne smeš ubiti nikogar. A ti ljudje so našo vero zlorabili. V Turčiji se trudimo, da bi ubili njihovo ideologijo, in poudarjamo, da nimajo prav ničesar skupnega z islamom. So samo teroristična organizacija.
Že nekaj let neuspešno potekajo pogajanja o koncu vojne v Siriji. Je mir v Siriji mogoče skleniti v doglednem času? Kakšna rešitev za Sirijo bi prinesla tudi regionalni mir, saj že dolgo ne gre samo za sirski konflikt?Ni lahko, saj je v Siriji veliko akterjev. In ti imajo različne načrte. Mi smo dali vse od sebe, da bi uveljavili prekinitev ognja, za prekinitev sovražnosti in oblikovanje con z manjšim nasiljem (deescalation zones). Dosegli smo veliko, še posebej po padcu Alepa. Najprej skupaj z Rusijo, potem smo v ta proces vključili še Iran, ki sodeluje na pogajanjih v Astani, ZDA imajo tam status opazovalke. Vztrajali smo, da potekajo pogajanja pod pokroviteljstvom Združenih narodov, vztrajali smo, da morajo biti navzoče tudi ZDA. Uveljavitev vseh teh dogovorov o območjih zmanjšane napetosti je pomembna in trudimo se, da bi to dosegli. Še vedno ostajajo odprta vprašanja, a ti koraki pomenijo gradnjo zaupanja in gradnjo političnega procesa. Toda spodbuditi moramo vse akterje k oživitvi ženevska procesa, ki je glavna platforma za končno politično rešitev. Kakšna naj bo torej politična rešitev? Vključujoča.
Ta politična rešitev vključuje sirskega predsednika Bašarja Al Asada ali ne?Ne verjamem, da lahko Al Asad združi Sirijo, tega je konec. Ni pomembno, ali vam je Al Asad všeč ali ne. Al Asad je bil pred to vojno naš dober prijatelj, toda države po mojem mnenju ne more združiti. Morala se bo zgoditi tranzicija, spisana bo morala biti nova ustava. Trenutno že delujejo delovne skupine, ki pripravljajo volitve, tranzicijo in ustavo. Njihovo delo mora biti učinkovito. Na koncu, ko bo zavladal mir, ko bo IS poražen in ko bomo lahko državo pripravili na volitve, bi morali sirski državljani odločiti, kdo bo vodil državo in kakšen sistem želijo – parlamentarnega, predsedniškega ali polpredsedniškega. Kakršen koli že bo, pa mora biti sistem vključujoč in sekularen. Sirija je namreč večetnična in večverska država. Trenutni režim žal ni vključujoč.
Stališča turške vlade do kurdskega vprašanja so dokaj jasna. Leta 2012 so se začela zgodovinska mirovna pogajanja med turško vlado in Kurdi v Turčiji, leta 2015 pa so ta neslavno propadla. V Kurdistanu v Iraku bodo konec meseca organizirali referendum o neodvisnosti. Turška vlada vzdržuje diplomatske in politične stike z Masudom Barzanijem in njegovo vlado v Kurdistanu, pa vendarle, kaj napovedani referendum pomeni za stabilnost regije?To je dobro vprašanje. Nimamo nobenih težav s Kurdi, k živijo v Turčiji. So naši državljani, naši bratje in sestre. Prav tako nimamo nobenih težav s Kurdi v Siriji, več kot 300 tisoč sirskih Kurdov trenutno živi v Turčiji in večino je iz Sirije pregnal YPG, ki je kurdska teroristična organizacija. YPG in PKK sta dejansko ista teroristična organizacija. Ljudi so pregnali, ker z YPG-jem ne delijo istih marksističnih komunističnih nazorov. To so povprečni, konservativni in verni ljudje. Kurde in kurdsko regionalno vlado v Iraku smo podpirali ves čas in z njo tudi dobro sodelujemo. Pred kratkim sem obiskal Erbil in Bagdad, kjer smo imeli zelo odkrite pogovore. V času, ko se Irak spopada z goro vprašanj in težavami, je izkoriščanje kurdskega vprašanja najmanj neprimerno. Drugič, referendum je v nasprotju z iraško ustavo, in tretjič, referendum ne bo prinesel stabilnosti, prav nasprotno. Regija bo samo še nemirnejša. To sem na srečanju v Erbilu tudi povedal Barzaniju in voditeljem drugih političnih strank. Zato bi referendum morali odpovedati ali prestaviti. Imajo legitimno pravico do neodvisnosti? Da, res je, imajo jo. Njihove pravice so zapisane v iraški ustavi. V resnici morajo dobiti svoje pravice. Predlagal sem, da bi jim Turčija in nekatere druge države, sami jih lahko imenujejo, pomagale pri zagotovitvi kurdskih ustavnih pravic. To sporočilo sem v Bagdadu izrazil zelo jasno, saj imajo Kurdi legitimne in ustavne zahteve, ki jih je treba uveljaviti. Naše sporočilo obema stranema je jasno.
Pogovor sva začela z odnosi med Turčijo in Evropsko unijo, pa še končajva z evropskimi temami. Marca 2016 je Turčija z Evropsko unijo sklenila begunski dogovor. Avgusta letos so v Grčiji zaznali rekordne prihode čolnov s prebežniki iz Turčije. Ali se dogovor med Turčijo in Unijo še izvaja? Ne moremo ignorirati tega, da je v Turčiji še vedno več kot tri milijone beguncev.Dogovor še velja, to potrjujejo tudi številke. Če primerjamo s prihodi lansko leto, je letos teh prihodov za 99 odstotkov manj. Septembra 2015 je prišlo po morju v Grčijo sedem tisoč ljudi na dan, februarja 2016 dva tisoč, zdaj je pa manj kot 50. Številke govorijo same zase. Teh številk si nisem izmislil in pričajo, da rekordnih prečkanj morja ni. Kdor koli pravi drugače, ne govori resnice. Z naše strani dogovor deluje, Evropska unija pa je zelo zadovoljna. Če pa pogledamo obveznosti Unije, pa lahko rečemo, da dogovor žal ne velja. Zavezali so se, da bodo leta 2016 prispevali tri milijarde evrov, do zdaj smo prejeli le okoli 800 milijonov. Obljubili so še, da bodo do konca leta 2018 za begunce v Turčiji prispevali še dodatne tri milijone evrov, ostalo je le pri besedah. Evropska unija je zelo počasna. Žal je Evropska unija postala le birokratski stroj. Unija se je takrat tudi zavezala, da bo odprla nova poglavja v pogajanjih o turškem članstvu v Uniji. Videli ste, kaj pravijo zdaj. Dogovor o sproščenem vizumskem režimu za turške državljane bi moral biti uveljavljen. Brezvizumski režim bi moral veljati tudi za turške državljane, pa ne. Evropska stran je izpolnila le delček svojih obveznosti iz dogovora o migracijah. Formula vrnitve begunca, ki je v Evropo prišel po neregularnih poteh, v zameno za preselitev begunca iz Turčije Evropi ustreza. Toda morali bi začeti tudi prostovoljne preselitve beguncev, potem ko je število prihodov zelo upadlo. A teh preselitev ni. Naša stran je izpolnila vse zaveze.
Kako visoko oviro v turškem približevanju Evropski uniji še vedno prestavlja nerešeno vprašanje Cipra? Letos so pod pokroviteljstvom Združenih narodov znova stekla pogajanja o združitvi otoka. Veliko je bilo optimizma, da se bo zgodil napredek, pa se na koncu ni zgodilo nič. Eno izmed odprtih in nerešenih vprašanj je tudi vloga Turčije kot varnostnega zagotovila suverenega Cipra.Kaj hočete povedati? Da dogovora ni bilo zaradi Turčije? Me to sprašujete?
Ne, sprašujem vas, ali je ovira v pogajanjih o združitvi Cipra turška vojaška navzočnost na Cipru?Če vprašate visoko predstavnico Unije za zunanje zadeve Federico Mogherini in podpredsednika Komisije Timmermansa, oba sta tukaj na Bledu, bosta priznala, da je bila Turčija v teh pogajanjih konstruktivna. Od leta 2002 smo podpirali pogajalski proces, podprli smo tudi načrt nekdanjega generalnega sekretarja OZN-a, Kofija Anana, grška stran pa ga je zavrnila. Kljub vsemu smo edini vztrajali pri sklenitvi dogovora in ves čas podpiramo pogajanja. V švicarskem letovišču Crans Montana sem bil zelo konstruktiven, temu je bil priča generalni sekretar OZN-a Antonio Guterres, navzoča je bila Velika Britanija, pa tudi EU. Če jih boste vprašali, bodo to priznali. Žal tega niso zapisali v poročilo, ampak ne vztrajamo pri tem. To ni obtoževanje ... Pač to ni delovalo. Opazil pa sem, da ciprski Grki ne želijo deliti oblasti in gospodarstva s ciprskimi Turki. To je težava. Ker mislijo, da imajo državo in so polnopravna članica Evropske unije – to je bila velika velika napaka Unije in je v nasprotju z mednarodnimi dogovori, saj ne bi smeli v nobeno organizacijo kot polnopravno članico sprejeti grškega dela Cipra ali pa samo turškega dela Cipra. Člani mednarodnih organizacij lahko postanejo le skupaj. A je bila sprejeta odločitev, da so le ciprski Grki postali del Unije. In zato vztrajajo, da so članica Unije, da imajo lastno državo in lastno gospodarstvo, niso izolirani. Zato je turška stran na otoku ranljiva in jo silijo k sprejetju vseh grških zahtev. Ne želijo deliti oblasti, ekonomije. Tega se zavedajo tudi številne države, temu se politiki ne morejo izogniti. Kaj torej lahko storimo zdaj? Moramo najti nove parametre, znova zagnati pogajanja in najti rešitev. Rešitev moramo najti z mirovnimi pogajanji in diplomacijo. Tako mi razumemo razmere na Cipru. Vsakič znova je Turčija dokazala, da je del rešitve, grška stran pa vsak dogovor zavrača. Grško stran podpirajo, turška pa je izolirana in diskriminirana. Je to pošteno? Menim, da je čas za odpravo blokade in embarga turške strani otoka.
Razmere na Bližnjem vzhodu so iz dneva v dan bolj zapletene in nevarne. Srhljiva iraška vojna traja že 14 let, pa sirska šestletna vojna, zdaj spremljamo še diplomatske ali bolje rečeno nediplomatske zaostritve s Katarjem in Iranom. Turčija v vseh teh krizah in konfliktih igra pomembno vlogo, navsezadnje tudi meji na vojna območja ali pa je del teh vojn. A nič na Bližnjem vzhodu se ne reši brez ZDA ali Rusije. (glasen smeh)
Kako Turčija lovi ravnotežje med tema dvema velesilama oziroma slonoma na tem območju? In, ali vidite sploh kakšno vlogo Unije v teh konfliktih?
(smeh) Turčija je v vseh teh konfliktih igrala objektivno, uravnoteženo in konstruktivno vlogo. Res je, da nas obkrožajo državljanske vojne in konflikti, ne pozabimo še vseh zamrznjenih konfliktov. Gorski Karabah, Transdjestrnje, Južna Osetija, Abhazija, zdaj še Krim in očitno Ciper. Sodelujemo z vsemi akterji, pri reševanju sirske vojne sodelujemo z ZDA in Rusijo. Naših odnosov s katero koli od teh držav, Rusijo ali ZDA, ne razumemo kot alternativo v odnosih z eno izmed njih. Dobre dvostranske odnose imamo lahko z vsako od teh držav, z Rusijo in ZDA hkrati. Rusija je naša soseda, je naša partnerica, ZDA pa so naša zaveznica in pomembna partnerica, s katero sodelujemo že dolga leta. Glede drugega dela vašega vprašanja: nekateri voditelji v Uniji želijo resnično kaj narediti, a niso ravno učinkoviti. EU namreč izgublja svoj vpliv in moč. EU se zanaša na tako imenovano ""mehko moč"" - soft power -, a je že dolga leta ni bila sposobna uporabiti. Mislim, da je tudi ne bo sposobna uporabiti še nekaj časa, razen če se bo Unija reformirala. To je težava. EU želi prispevati k povojni obnovi Iraka ali Sirije, torej želijo igrati na finančno karto, a če pogledate, kakšna je njena vloga na terenu, je ni zaznati. So nekatere države članice – Francija in Velika Britanija -, ki so zelo aktivne v Siriji in Iraku. A to je le peščica držav. Institucije Evropske unije so skorajda nevidne. Mi, Turčija, skušamo Evropsko unijo vključiti v vsakega od teh procesov. Recimo pri pogajanjih v Astani Unija ne sodeluje, a o po vsakem krogu pogovorov o njih informiram visoko predstavnico Mogherinijevo, pa tudi nekatere kolege v drugih članicah Unije. Ne skušamo izključiti ali diskriminirati EU-ja. A zaradi številnih razlogov, ki jih ne želim tu izpostaviti, Unija izgublja moč povsod. To ni obtožba, ampak moje mnenje.
Kako pa ocenjujete slovensko-turške odnose? Slovenija je ena redkih evropskih držav, ki ima s Turčijo strateški dogovor.Naši politični odnosi so odlični, naše gospodarsko sodelovanje pa se izboljšuje. Nimamo nobenih odprtih vprašanj v dvostranskih odnosih. Slovenija podpira pridružitev Turčije Evropski uniji. Ko Slovenija graja Turčijo ali nam kaj predlaga, to upoštevamo, saj vemo, da nima skritih namenov. Naši odnosi so zelo dobri in temeljijo na medsebojnem zaupanju. Na obeh straneh sta odločenost in politična volja za poglobitev sodelovanja na številnih področjih."
http://www.rtvslo.si/lokalne-novice/primorje/tisoci-evrov-za-integracijsko-hiso-na-skofijah-v-zrak/432065,prebežnik,386,"
					8. september 2017 ob 21:33
					Škofije - MMC RTV SLO","
 
",Tisoči evrov za integracijsko hišo na Škofijah v zrak,"Integracijska hiša na Škofijah, kamor naj bi po prvotnih načrtih ministrstva za notranje zadeve namestili do 50 ljudi pod mednarodno zaščito, bo vzela slovo, še preden je odprla svoja vrata. Nastali stroški, ki po naših izračunih presegajo 20.000 evrov, bodo pokrili davkoplačevalci.
Na novoustanovljenem Uradu za oskrbo in integracijo migrantov so po julijskem prevzemu objekta na Škofijah sprejeli odločitev, da od najemne pogodbe odstopijo. Pri tem so uveljavili klavzulo trimesečnega odpovednega roka. Med razloge za tako odločitev navajajo stališče lokalne skupnosti, ki je taki ideji nasprotovala.
Spomnimo, da so pogodbo za najem objekta na ministrstvu za notranje zadeve podpisali 13. marca letos, in to dober teden dni po tem, ko je bilo znano odklonilno mnenje tam živečih krajanov. Iz javno dostopne pogodbe o najemu objekta izhaja, da je država za 601 kvadratni meter lastnicama Maji Subotić in Mateji Dežman Brili mesečno obljubila 7.001 evro, pogodbo pa sklenila za obdobje dveh let z možnostjo podaljšanja.
Ministrstvo se je obvezalo tudi, da bo plačalo obratovalne stroške, ki so jih ocenili na 3.000 evrov mesečno. Iz pogodbe še izhaja, da se najemnine in drugi stroški začnejo obračunavati z dnem prevzema. To se je po naših informacijah močno zavleklo. Urad za oskrbo in integracijo migrantov je objekt prevzel 17. julija letos, od takrat naprej pa plačujejo tudi najemnino, ki sicer znaša 6.283 evrov.
Negospodarno trošenje denarjaCivilna iniciativa Škofije, ki je predvidenemu prihodu prebežnikov v naselje močno nasprotovala, odločitev Urada za oskrbo in integracijo migrantov pozdravlja, ne razume pa, zakaj so objekt sploh prevzeli. ""Znano je, da je že mesec prej, torej že v juniju, neurje odkrilo streho stavbe. Od takrat naprej je večji del objekta neuporaben, saj razen gasilcev, ki so objekt prekrili s polivinilom, do danes ni še nihče pristopil k popravilu strehe. Prevzeli so torej nekaj, kar sploh ni bilo primerno za bivanje. Sprašujem se, kje je tukaj gospodarnost,"" pravi vodja civilne iniciative Vlasta Vežnaver.
Z razpletom dogodkov, o katerem pa jih doslej še nihče uradno ni obvestil, so po svoje zadovoljni tudi v Krajevni skupnosti Škofije. ""Vse bolj postaja jasno, da je bilo vse skupaj sproženo zato, da bi obračunali s takratnim predsednikom krajevne skupnosti, torej z menoj. Na neki način jim je to tudi uspelo, razočaran sem nad ravnanjem tako države kakor tudi občine,"" pravi prvi mož Krajevne skupnosti Škofije Edmond Gašpar.
Edi Mavsar, TV Slovenija"
http://www.rtvslo.si/evropska-unija/orban-madzarska-ne-bo-postala-priseljenska-drzava/432033,prebežnik,316,"
					8. september 2017 ob 15:58
					Budimpešta - MMC RTV SLO, STA, Reuters","
G. V.
",Orban: Madžarska ne bo postala priseljenska država,"Madžarska bo spoštovala sodbo Sodišča EU-ja, ki je zavrnilo tožbi Budimpešte in Bratislave proti kvotam za premestitev beguncev, a premier Viktor Orban zatrjuje, da se bodo borili naprej.
""Madžarska je članica Evropske unije, pogodbe EU-ja je zato treba spoštovati in priznati sodbe sodišča,"" je Orban povedal za eno izmed madžarskih radijskih postaj. ""Vendar to ni razlog, da bi spremenili priseljensko politiko, ki zavrača prebežnike,"" je še poudaril.
Po Orbanovih besedah odločitev sodišča od Madžarske ne zahteva, da bi kaj naredila, saj se osredotoča zgolj na to, ali ima Unija legitimno pravico do uveljavitve begunskih kvot. ""Prava bitka se šele začenja,"" je opozoril.
Madžarski premier je opozoril, da so nekatere članice EU-ja po svoji volji sprejele prebežnike, zato ne morejo zdaj od Madžarske pričakovati, da bo popravljala njihove napake. ""Nismo Madžari tisti, ki postavljamo pod vprašaj pravila kluba, ampak je Evropska komisija spremenila pravila, kar je nesprejemljivo,"" je dejal.
Madžarska ne bo priseljenska državaV nasprotju z nekaterimi glavnimi članicami, ki so zaradi kolonialne zapuščine postale priseljenske države, Madžarska nima kolonialne preteklosti, je še dejal Orban in dodal, da Madžarska ne bo sprejela te logike, saj ne želi postati priseljenska država.
Vseeno Madžarska ostaja zavezana članstvu v EU-ju, saj so se prebivalci za vstop leta 2004 odločili na referendumu, zato nobena vlada ne more države popeljati ven iz EU-ja, saj je ta odločitev v rokah prebivalstva.
Sodišče EU-ja je v sredo zavrnilo tožbi Slovaške in Madžarske proti kvotam za razporejanje beguncev po Uniji in presodilo, da začasni mehanizem za obvezno premestitev prosilcev za azil dejansko in sorazmerno prispeva k obvladovanju posledic migracijske krize iz leta 2015 v Grčiji in Italiji.
Proti Madžarski, Češki in Poljski zaradi nesodelovanja pri premeščanju beguncev v Uniji poteka tudi postopek EU-ja, ki je trenutno v drugi fazi. Komisija je trojici konec julija poslala drugi opomin in ji dala mesec dni časa za odgovor. Brez ustreznega odziva je naslednji korak tožba na Sodišču EU-ja."
http://www.rtvslo.si/evropska-unija/slovaska-sprejema-sodbo-glede-kvot-madzarska-gre-za-neodgovorno-odlocitev/431806,prebežnik,652,"
					6. september 2017 ob 09:30,zadnji poseg: 6. september 2017 ob 13:01
					Luxembourgu - MMC RTV SLO, STA, Reuters","
K. T.
",Slovaška sprejema sodbo glede kvot; Madžarska: Gre za neodgovorno odločitev,"Sodišče Evropske unije v Luksemburgu je zavrnilo tožbi Madžarske in Slovaške glede sprejema beguncev, kar pomeni, da morata sprejeti begunce iz Italije in Grčije. V Bratislavi so sodbo sprejeli, v Budimpešti so ostri: politiki so posilili evropsko zakonodajo in vrednote.
""Sodišče zavrača dejanja Slovaške in Madžarske zoper začasne mehanizme glede obveznega premeščanja prosilcev za azil,"" je v izjavi zapisalo Evropsko sodišče s sedežem v Luxembourgu. ""Mehanizem dejansko pomaga in omogoča Grčiji in Italiji, da se spopade s posledicami migrantske krize leta 2015. Gre za sorazmeren mehanizem.""
""Odločitev sodišča je neodgovorna, in menimo, da odločitev ogroža varnost vse Evrope,"" je bil v odzivu na sodbo oster madžarski zunanji minister Peter Szijjarto, ki je napovedal, da bo Madžarska uporabila vsa pravna sredstva proti sodbi, ki jo je označil za politično, in ne pravno ali strokovno. ""Politiki so posilili evropsko zakonodajo in evropske vrednote. Ta odločitev praktično in odprto uzakonja moč EU-ja nad državami članicami,"" je dejal in dodal, da se bodo, če bo Evropska komisija še naprej vsiljevala institut obveznih kvot za preselitev, še naprej borili proti temu. ""Resničen boj se začenja zdaj. Uporabili bomo vsa pravna sredstva za zagotovitev, da ne bo sprejeta nobena odločitev o tem, kdo lahko vstopi v Madžarsko,"" je še dejal.
V odzivu na sodbo so iz Bratislave sporočili, da s stisnjenimi zobmi sprejemajo sodbo. Slovaška se želi uvrščati v jedro Evropske unije in biti solidarna, je dejal premier Robert Fico. Ob tem je znova poudaril, da je odločitev Evropske unije o uvedbi kvot krivična. Begunci sploh ne želijo priti na Slovaško, je dejal. ""Naj zgradimo zidove, da bodo ostali pri nas?"" se je vprašal in dodal, da se mu zdi bolj smiselno, da bi njegova država okrepila dejavnosti pri skupnem varovanju zunanjih meja EU-ja.
AI pozdravlja razsodbo""Današnja razsodba kaže, da se nobena države ne more skriti pred odgovornostjo glede beguncev. Slovaška in Madžarska sta se skušali izmuzniti iz evropskega sistema solidarnosti, toda pri zaščiti ljudi, ki bežijo pred nasiljem in preganjanjem, mora vsaka država odigrati svojo vlogo,"" so v odzivu na razsodbo zapisali v Amnesty International.
Madžarska in Slovaška sta že ob sprejemanju sheme o premeščanju beguncev iz Italije in Grčije glasovali proti, a ju je večina članic EU-ja preglasovala. Evropski predpis ju tako zavezuje, da sprejmeta 1.300 oziroma 900 ljudi. Madžarska doslej ni nobenega človeka, Slovaška jih je 16, a vztraja, da obvezujočim kvotam nasprotuje.
Pred sodiščem sta državi trdili, da je Svet, kjer so zastopane članice, s sprejetjem sheme presegel svoje pristojnosti. Čeprav sta bili tožnici le dve, tudi druge članice le počasi izpolnjujejo zaveze. Komisija je zaradi tega Madžarski, Češki in Poljski poslala že dva opomina, naslednji korak je lahko tožba.
Po tej shemi, ki bo potekla konec meseca, bi sicer morali premestiti več kot 98.000 beguncev, a so jih doslej manj kot 28.000. Celotne številke tudi ni mogoče doseči, saj vsaj doslej v Grčiji in Italiji sploh ni bilo toliko upravičenih do preselitve.
Notranja ministrica Gyerkeševa se je včeraj v pogovoru s podpredsednikom komisije Timmermansom o azilni reformi izrecno zavzela za oblikovanje evropskega mehanizma, ki bi v primeru nesorazmernega povečanja migracijskega pritiska na državo članico omogočil hitro in učinkovito pomoč tej članici, a bi to uredila ločeno od dublinske uredbe.
Juncker odgovoril OrbanuPredsednik Evropske komisije Jean-Claude Juncker je medtem v odgovoru na zahtevo madžarskega premierja Viktorja Orbana po povračilu stroškov za ograjo na južni madžarski meji, s katero je Madžarska zajezila migrantski tok čez svoje ozemlje zapisal, da je solidarnost dvosmerna cesta. ""So časi, ko država članica lahko pričakuje pomoč, in časi, ko mora biti v zameno pripravljena dati svoj prispevek,"" je poudaril Juncker in zapisal, da je Unija Budimpešti že odobrila znatna sredstva za soočenje z migracijami, tudi za zaščito južnih madžarskih meja, ki so hkrati zunanje meje EU-ja. ""In solidarnost ni jed po izbiri, ki jo je mogoče izbrati za upravljanje meja, in zavrniti, ko gre za izpolnjevanje odločitev o premestitvi, ki smo jih sprejeli skupaj,"" je še dodal vodja Evropske komisije."
http://www.rtvslo.si/svet/trump-odpravil-daco-program-za-zascito-otrok-nezakonitih-priseljencev/431779,prebežnik,441,"
					5. september 2017 ob 19:34
					Washington - MMC RTV SLO, STA","
A. V.
","Trump odpravil Daco, program za zaščito otrok nezakonitih priseljencev","Administracija ameriškega predsednika Donalda Trumpa je ukinila t. i. program Daca, ki ščiti otroke nezakonitih priseljencev pred izgonom iz države in jim omogoči delo in bivanje v ZDA.
Trump je dal kongresu pol leta za pripravo nove zakonodaje, v tem času pa ne bodo izgnali ljudi, ki so udeleženci tega programa. ""Ne moremo sprejeti vsakega, ki želi priti sem, tako preprosto je,"" je ob tem, ko je sporočil, da bodo program ukinili, povedal ameriški minister za pravosodje Jeff Sessions. Poudaril je, da je Trumpov predhodnik Barack Obama leta 2012 ob sprejetju tega zakona obšel kongres, to odločitev pa je označil za ""enostransko dejanje"".
Postaviti meje za število prebežnikov ""Narod mora postaviti meje, koliko prebežnikov bo vsako leto sprejel v državo,"" je dejal Sessions. Povedal je še, da je ta ukrep privedel do vala otrok brez spremstva v ZDA, številni Američani pa so tako ostali brez dela. Z današnjim dnem so tako pristojne službe prenehale obravnavati nove prošnje. Poleg tega do 5. marca 2018 ne bodo izgnali tistih, ki so udeleženci tega programa. Tisti z veljavnimi dovoljenji bodo lahko v ZDA ostali tudi do leta 2019.
Trump: Moj namen ni kaznovati otroke Predsednik Trump pa je po poročanju BBC-ja v izjavi za javnost zapisal, da ""njegov namen ni kaznovati otroke, od katerih je večina zdaj že odraslih, zaradi dejanj njihovih staršev. A moramo si priznati, da smo narod priložnosti tudi zato, ker smo narod zakonov"".
Program ščitil 800.000 t. i. sanjačevDo marca prihodnje leto ima ameriški kongres čas, da pripravi novo zakonodajo. Kompromis v kongresu o temi, ki Washington deli že več let, bo težko doseči. Ukinitvi med drugim nasprotujejo tudi republikanci in številni podjetniki iz Silicijeve doline. Program Daca ščiti kakih 800.000 t. i. sanjačev – neregistriranih priseljencev, ki so v ZDA prišli kot otroci oziroma pred 16. letom starosti - pred deportacijo ter jim omogoča, da na podlagi obnovljivih dvoletnih dovoljenj delajo ali študirajo v ZDA.
Trump uresničil predvolilno ""obljubo""Trump je ukinitev programa Daca napovedal že med predvolilno kampanjo, pozneje pa je program postal del razprave o financiranju izgradnje zidu na meji z Mehiko – ene glavnih Trumpovih predvolilnih obljub. Nekateri kongresniki naj bi predlagali, da se Daca ohrani v zameno za kongresno odobritev sredstev za gradnjo zidu.
Mehika obžaluje ukinitev programa Mehika se je že odzvala na Trumpovo odločitev o ukinitvi programa Daca in jo obsodila. Izrazila je globoko zaskrbljenost zaradi negotovosti, s katero se soočajo ljudje, ki jih bo prizadela odločitev predsednika ZDA. ""Mehiška vlada globoko obžaluje ukinitev. Naša država ne more prezreti dejstva, da bo današnja odločitev prizadela na tisoče mladih ljudi, ki so se rodili v Mehiki,"" je v sporočilu za javnost zapisalo mehiško zunanje ministrstvo."
http://www.rtvslo.si/svet/poljska-zahteva-izrocitev-osumljencev-za-skupinsko-posilstvo-turistke-v-italiji/431715,prebežnik,424,"
					5. september 2017 ob 11:19
					Varšava,Rimini - MMC RTV SLO","
K. S.
",Poljska zahteva izročitev osumljencev za skupinsko posilstvo turistke v Italiji,"Namestnik poljskega pravosodnega ministra je sporočil, da bo Poljska od Italije zahtevala izročitev štirih moških, osumljenih nedavnega skupinskega posilstva poljske turistke na plaži v italijanskem letovišču Rimini.
Kot je sprva dejal Patryk Jaki, bi si četverica zaslužila smrtno kazen, da bi odvrnili druge od tovrstnih zločinov, pozneje pa izjavo omilil in dejal, da bi morali biti ""strogo kaznovani"".
Osumljenci so 20-letni prosilec za azil iz Konga, 15 in 17 let stara v Italiji rojena maroška brata ter 16-letni Nigerijec, ki naj bi bil prav tako rojen v Italiji. Četverica je zdaj pridržana v Italiji, ni pa še znano, ali jih bodo oblasti izročile.
Poljske oblasti so medtem odprle svojo preiskavo napada, ki je konec avgusta pretresel Rimini. Četverica je zvečer na plaži pristopila do mladega poljskega para, ta jim je ponudil cigareto, ni pa jim hotel dati denarja.
Fantje so se nato naglo razburili, Poljaka brutalno pretepli do nezavesti in ga oropali, njegovo dekle pa skupinsko posilili, preden so jo vrgli v morje. 26-letnica je komaj zavestna priplavala na obalo, par pa so okrvavljen našli mimoidoči. Oba sta potrebovala zdravniško pomoč.
Posilili še PerujkoČetverica je osumljena, da je še isti večer, le uro pozneje, posilila in pretepla še transseksualno prostitutko iz Peruja, ki jih je pozneje tudi identificirala. Kot je sporočilo italijansko tožilstvo, vsak od osumljencev krivdo zavrača in jo prelaga na druge v skupini. Je pa v času aretacije osumljenec iz Konga, ki so ga prijeli na begu proti Franciji, nosil na roki Poljakovo uro, navaja AP.
Trije mladoletniki so se že prej predali oblastem, potem ko so objavili obremenilni posnetek nadzornih kamer. Vsi trije so bili policiji znani že od prej, a zaradi kraj, ne nasilnih dejanj.
Cristina Ugolini, direktorica centra v Pesaru za pomoč prebežnikom, kjer so Kongovca registrirali, je za Sky TG24 TV povedala, da so mu septembra lani odobrili ""človekoljubno zaščito"", v center pa je zahajal do aprila letos.
Primer še podžgal protipriseljenska čustvaPrimer je še okrepil že tako precej opazno nenaklonjenost do priseljencev in prebežnikov v Italiji, kamor je v zadnjih letih po morju pribežalo več 100.000 prosilcev za azil. Desničarski in populistični politiki nastrojenost še podžigajo, saj z enim očesom že pogledujejo proti volitvam prihodnje leto.
Sredinska vlada ima medtem precej težav pri prizadevanju za zakon, po katerem bi otrokom priseljencev, ki so bili rojeni v Italiji in obiskujejo italijanske šole, podelili italijansko državljanstvo. Ob aretaciji obeh mladoletnih Maročanov je opozicija dobila samo še več streliva. ""So to ljudje, ki jim hočemo podeliti državljanstvo s tem zakonom?"" je vprašal podpredsednik senata Roberto Calderoli iz protipriseljenske Severne lige."
http://www.rtvslo.si/svet/pogrom-nad-rohingami-v-mjanmaru-400-mrtvih-erdogan-svari-pred-genocidom/431496,prebežnik,717,"
					2. september 2017 ob 10:17,zadnji poseg: 2. september 2017 ob 17:06
					Jangon - MMC RTV SLO","
K. S.
","Pogrom nad Rohingami v Mjanmaru - 400 mrtvih, Erdogan svari pred genocidom","V tednu dni spopadov med vladnimi silami in pripadniki muslimanske etnične manjšine Rohinga je bilo v Mjanmaru ubitih okoli 400 Rohing, med njimi tudi številne ženske in otroci, katerih trupla je naplavilo na obalo Bangladeša. Mednarodna skupnost je zgrožena, da se v Mjanmaru dogaja genocid, opozarja tudi turški predsednik Recep Tayyip Erdogan.
Gre za najhujši izbruh nasilja v severozahodni mjanmarski zvezni državi Rakhine v zadnjih desetletjih, do eskalacije pa je prišlo, ko naj bi uporniki iz vrst Rohinga napadli varnostne sile, te pa so se silovito odzvale. Združeni narodi ocenjujejo, da je iz svojih vasi v osmih dneh zbežalo že 60.000 Rohing in poskušalo prečkati mejo z Bangladešem, od tega 20.000 v zadnjih 24 urah.
Mednarodna skupnost opozarja vlado Aung San Su Či, Nobelove nagrajenke za mir iz leta 1991, naj se ogne pobojem nedolžnih civilistov. Oglasil se je tudi turški predsednik Erdogan, ki je Mjanmar obtožil genocida. ""Tam poteka genocid. Tisti, ki si zatiskajo oči pred tem genocidom, ki se izvaja pod krinko demokracijo, pri njem sodelujejo,"" je bil oster Erdogan v govoru v Carigradu.
Novinarjev ne spuščajo na območjeKer mjanmarske oblasti novinarjev v Rakhine ne spuščajo, je navedbe skoraj nemogoče neodvisno preveriti, poročajo pa tudi nevladne organizacije, da gre za pravi pokol nad muslimanskimi civilisti, za katerim stojijo tako vladne varnostne sile kot tudi nekakšne budistične vaške straže. Te naj bi samo v vasi Čut Pjin pobile 130 vaščanov.
""Povedali so nam, da je vojska sklenila obroč okoli vasi in napadla ljudi, ko so skušali zbežati,"" je za tuje agencije povedala Chris Lewa, direktorica Arakan Projecta, nevladne skupine, ki sodeluje z Rohingami. ""Po naših podatkih s terena jih je bilo ubitih najmanj 130, večinoma za posledicami strelnih ran. Številka temelji na seznamu ljudi, ki so bili pokopani.""
Medsebojno obtoževanjeVojska v uradni izjavi po drugi strani trdi, da je v zadnjem tednu prišlo do 90 oboroženih spopadov, vključno s prvimi 30, ki naj bi jih izvedli uporniki 25. avgusta. Vojska je upornikom odgovorila z ""odstranjevalno operacijo upornikov"", kot so se izrazili.
Zagovorniki Rohing pravijo, da so varnostne sile in vaške straže napadle in požgale vasi, civiliste postrelile, preživele pa pognale v beg. Po navedbah nevladnih organizacij je bilo pri tem ubitih na stotine Rohing, v dokaz pa na družbenih omrežjih objavile fotografije in posnetke.
Rohinga, ljudstvo brez lastne države, ki že vrsto rodov živi na severu Mjanmara in ga označujejo za ""najbolj preganjano manjšino na svetu"", zdaj skuša pred nasiljem zbežati v Bangladeš, kjer pa so že pred časom omejili priliv beguncev, zato zdaj obupane Rohinge skušajo s komaj plovnimi čolni prečkati mejno reko Naf, pri tem pa se jih ogromno utopi, njihova trupla pa naplavlja na rečne bregove. Samo v četrtek so se prevrnili trije čolni, pri tem pa je utonilo okoli 40 ljudi, med njimi največ žensk in otrok.
Turčija pripravljena poravnati stroške?Turški zunanji minister Mevlut Cavusoglu je bangladeške oblasti pozval, naj ""odprejo svoja vrata"", ob tem pa obljubil, da bo Turčija krila nastale stroške. Tudi Erdogan je dejal, da bo temo načel na naslednjem zasedanju Generalne skupščine v New Yorku ta mesec in dodal, da se je o tem že pogovarjal tako z generalnim sekretarjem ZN-a Antoniem Guterresem kot tudi z muslimanskimi voditelji.
Varnostni svet ZN-a se je sicer na temo nasilja v Mjanmaru v sredo sestal za zaprtimi vrati, a uradne izjave ni bilo. Je pa v petek Guterres dejal, da je ""globoko zaskrbljen"" zaradi razmer v Mjanmaru in pozval k ""zadržanosti in umiritvi strasti, da bi se ognili humanitarni katastrofi"".
V Mjanmaru živi okoli milijon Rohing, v Bangladeš pa jih je do zdaj zbežalo okoli 400.000 in uradna Daka sporoča, da si jih ne želi še več. Mjanmarci, večinoma budisti, po drugi strani Rohinge označujejo za nezakonite prebežnike iz Bangladeša. Napetosti med muslimansko in budistično skupnostjo so se leta 2012 zaostrile v krvave spopade, v katerih je bilo ubitih več Rohing, njihove vasi so bile požgane, več kot 100.000 pripadnikov ljudstva pa se je bilo prisiljenih preseliti v begunska taborišča, kjer mnogi še vedno živijo.
""Vlada mora nehati s to ofenzivo,"" je za AP dejal Phil Robertson, namestnik azijske izpostave Human Rights Watcha. ""Oblasti morajo dovoliti človekoljubno pomoč in spustiti novinarje na območje. Moramo videti, kaj se je zgodilo, je pa jasno, da je prišlo do kršitev človekovih pravic."" Robertson sicer dopušča možnost, da so bile pravice kršene na obeh straneh."
http://www.rtvslo.si/evropska-unija/bruselj-madzarsko-prosnjo-bomo-preucili-a-ograj-ne-financiramo/431443,prebežnik,265,"
					1. september 2017 ob 15:56
					Budimpešta - MMC RTV SLO, STA","
K. S.
","Bruselj: Madžarsko prošnjo bomo preučili, a ograj ne financiramo","V Evropski komisiji so v odzivu na madžarsko prošnjo za evropska sredstva za ukrepe na meji za zaustavitev toka prebežnikov, ki vključujejo postavitev ograje, sporočili, da so jo pripravljeni hitro preučiti in zagotoviti pomoč v skladu z zakonodajo EU-ja. O podrobnostih niso želeli govoriti, so pa zatrdili, da ""ograj ne financirajo"".
Naj spomnimo: Madžarska je v četrtek Evropsko komisijo pozvala k solidarnosti pri varovanju meje, konkretno k prispevku 400 milijonov evrov, kar naj bi bila polovica stroškov za postavitev ograje na meji s Srbijo in Hrvaško leta 2015.
V komisiji so poudarili, da se zavedajo, da Madžarska zdaj končno priznava, da je solidarnost pomembno načelo EU-ja in da ceni podporo Unije za zaščito skupnih interesov. Madžarsko prošnjo za dodatna sredstva so pripravljeni hitro preučiti in zagotoviti podporo v skladu z zakonodajo EU-ja, je sporočil predstavnik komisije Alexander Winterstein, Madžarsko pa spodbudil, naj uporabi sredstva, ki jih je že prejela.
Članice EU-ja ne morejo ""izbirati a la carte""""A ne pozabimo, da je solidarnost dvosmerna cesta,"" je še opozoril. Solidarnost ni ""a la carte"", članice ne morejo izbrati ene jedi - pomoč pri upravljanju meje, zavrniti pa drugo jed - sodelovanje pri premeščanju beguncev po EU, je ponazoril.
Madžarska je poleg Poljske in Češke med članicami, proti katerim je komisija sprožila pravni postopek zaradi zavračanja sodelovanja pri premeščanju beguncev. Sistem kvot za razporejanje beguncev izpodbija tudi na Sodišču EU-ja.
Komisija je sicer danes šele po več novinarskih vprašanjih, ali torej namerava prispevati za postavitev ograje, jasno povedala, da ""ograj ne financira"". ""Podpiramo ukrepe za upravljanje meje, na primer za nadzor. Ograj pa ne financiramo,"" je dejal Winterstein."
http://www.rtvslo.si/evropska-unija/orban-eu-naj-placa-polovico-za-ograjo-na-madzarski-meji/431363,prebežnik,234,"
					31. avgust 2017 ob 18:24
					Budimpešta - MMC RTV SLO, Reuters, STA","
J. R.
",Orban: EU naj plača polovico za ograjo na madžarski meji,"Madžarski premier Viktor Orban namerava predsedniku Evropske komisije Jean-Claudu Junckerju ""poslati račun"" za ograjo na južni meji Madžarske, ki so jo postavili ob povečanem prebežniškem toku poleti leta 2015.
Orban bo od Evropske komisije zahteval 400 milijonov evrov, polovico stroškov postavitve ograje, ker je Madžarska ""z ograjo, policijo in vojsko branila prebivalce vse Evrope pred poplavo nezakonitih prebežnikov"", je sporočil tiskovni predstavnik premierjevega kabineta Janos Lazar.
""Če že govorimo o evropski solidarnosti, potem moramo govoriti tudi o varovanju meja, torej mora solidarnost zaživeti tudi v praksi,"" je Orbanovo potezo utemeljil Lazar in dodal, da bi moral EU, tako kot Italiji in Grčiji, pomagati tudi Madžarski. ""Dvojna merila niso dopustna,"" še meni Lazar.
Napoved madžarskega poziva prihaja le nekaj dni pred odločitvijo Sodišča EU-ja glede tožbe, ki sta jo proti EU-ju Slovaška in Madžarska vložili leta 2015. V njej zahtevata odpravo kvot za prerazporeditev prebežnikov.
Junija letos je Evropska komisija začela pravne postopke proti Poljski, Madžarski in Češki, ker zavračajo sprejem prebežnikov. Slovaška je pred tem prostovoljno sprejela nekaj prebežnikov, zato proti njej Komisija postopkov ni uvedla.
Madžarska ograjo postavila leta 2015Madžarska je ograjo na meji s Srbijo in Hrvaško postavila konec poletja oziroma na začetku jeseni leta 2015. To je ustavilo prihod prebežnikov prek Madžarske proti Avstriji in Nemčiji in ga preusmerilo na pot prek Hrvaške in Slovenije. Spomladi 2016 se je pot prek Zahodnega Balkana ustavila s sporazumom med Evropsko unijo in Turčijo."
http://www.rtvslo.si/evropska-unija/timmermans-poljska-ni-odgovorila-na-pomisleke-eu-ja-o-reformi-sodstva/431357,prebežnik,466,"
					31. avgust 2017 ob 17:52
					Bruselj - MMC RTV SLO, Reuters, STA","
J. R.
",Timmermans: Poljska ni odgovorila na pomisleke EU-ja o reformi sodstva,"Poljska v odgovoru na pisni opomin Evropske komisije ni predstavila nobenih ukrepov, ki bi se nanašali na pomisleke glede pravosodne reforme, je na zasedanju Evropskega parlamenta dejal podpredsednik komisije Frans Timmermans.
Varšava je na začetku tedna v Bruselj poslala sporočilo, da zavrača vse kritike, zaradi česar je Timmermans Evropsko unijo in njene članice pozval k novim odzivom.
Evropska komisija je pravni postopek proti Poljski zaradi sporne pravosodne reforme sprožila 26. julija. Varšava je imela nato mesec dni časa za odgovor, v katerem bi morala Bruselj obvestiti o ukrepih, sprejetih za spremembe reform, ki po mnenju komisije spodkopavajo neodvisnost sodstva.
Vlada v Varšavi je na začetku tedna v Bruselj poslala zgolj sporočilo, da zavrača kritike. Poljsko zunanje ministrstvo je ob tem na svojih spletnih straneh objavilo sporočilo, da so pomisleki Evropske unije neutemeljeni in da spremembe poljske zakonodaje na področju pravosodja ustrezajo evropskim standardom.
Timmermans: Med argumenti ni konkretnih ukrepovTimmermans je pred odborom Evropskega parlamenta za pravosodje dejal, da komisija podrobno preučuje poljske argumente, vendar v njih ni nobenih konkretnih ukrepov za naslavljanje problematike sodstva. ""Ostajamo odprti za dialog in iskanje konstruktivnih rešitev, vendar moramo o novonastalem položaju razpravljati v Komisiji, s članicami in Evropskim parlamentom.""
Poljski zunanji minister Witold Waszczykowski odgovarja, da je EU šel predaleč. ""Timmermans je prestopil pravice mednarodnega uradnika, mednarodnega birokrata iz evropske institucije, in začel politično debato o političnih ukrepih proti Poljski,"" odziv ministra navaja poljska tiskovna agencija PAP. Dodal je, da upa, da se bo dialog z EU-jem kmalu lahko ""vrnil k resnim težavam, ne samo k pravni zakonodaji na Poljskem"".
Poljska kljub množičnim protestom v Varšavi, pozivom opozicije in podpori evropskih voditeljev stališču Unije svojih stališč ne spreminja.
Spolna diskriminacija in dvom o neodvisnostiKomisijo v zakonu o splošnih sodiščih, ki je eden od štirih v sporni pravosodni reformi, najbolj skrbi diskriminacija po spolu. Zakon namreč za sodnice določa upokojitveno starost 60 let, za sodnike pa 65 let, kar je v nasprotju z evropsko zakonodajo.
Bruselj v opominu izraža tudi zaskrbljenost ob dejstvu, da ima po zakonu poljski pravosodni minister možnost podaljšati mandat sodnikom, ki so že dosegli upokojitveno starost, pa tudi odstaviti ali imenovati predsednike splošnih sodišč. Komisija meni, da bo to zmanjšalo neodvisnost poljskih splošnih sodišč.
Poljska naj bi s pravosodno reformo kršila temelje evropskih demokratičnih vrednot. Timmermans je poljski vladi zagrozil tudi s t. i. jedrsko opcijo, z uporabo sedmega člena pogodbe EU-ja, ki v skrajnem primeru predvideva odvzem glasovalnih pravic članici.
PiS pod drobnogledom evropskih institucijPoljska vladajoča Stranka zakon in pravičnost (PiS) je zaradi spodkopavanja demokratičnih načel že dalj časa pod drobnogledom EU-ja, tako zaradi nestrinjanja s kvotami za premestitev prebežnikov kot tudi zaradi sečnje v pragozdu Bialowieza.
Evropska komisija je ob postopku za zaščito pravne države proti Poljski sprožila tudi postopek zaradi kršitev pogodbe o Evropski uniji. V tem procesu se rok za odgovor izteče danes."
http://www.rtvslo.si/svet/zupani-mest-v-furlaniji-julijski-krajini-zaskrbljeni-zaradi-prebeznikov/431293,prebežnik,270,"
					30. avgust 2017 ob 20:42
					Trst - MMC RTV SLO, Radio Slovenija","
Mirjam Muženič, Radio Slovenija
",Župani mest v Furlaniji - Julijski krajini zaskrbljeni zaradi prebežnikov,"Naraščajoče število prosilcev za politični azil v Furlaniji - Julijski krajini je župane štirih največjih mest - Trsta, Gorice, Pordenona in Vidma - spodbudilo, da so na nevzdržne razmere skupaj opozorili Rim.
V dokumentu, ki ga bodo prihodnji teden izročili italijanskemu notranjemu ministru Marcu Minittiju ob njegovem obisku v deželi, so zapisali svoje zahteve in predloge za reševanje nastalih težav.
Desnosredinski župani Gorice, Trsta in Pordenona ter njihov levosredinski kolega iz Vidma soglašajo, da je nujna takojšnja pomoč države in mednarodne skupnosti. Vsaj 90 odstotkov prebežnikov po njihovem mnenju ne beži pred vojno, temveč prihajajo iz drugih evropskih držav, kjer so jim prošnje za zatočišče zavrnili.
Italija naj bi zato tudi zahtevala spremembo dublinske pogodbe, na podlagi katere naj bi prebežniki za zaščito zaprosili le v prvi vstopni državi.
Več komisij in olajšanje izgonaGoriška komisija za podelitev statusa azilanta namreč ne zmore več tolikšnega bremena, zato župani predlagajo ustanovitev enakih komisij še v Vidmu, Trstu in Pordenonu. Pospešiti bi morali tudi postopke za izgon iz države in povečati število sil javnega reda, menijo. Stroške za zdravljenje prebežnikov bi po njihovem mnenju morala plačati država. Vsem, ki so v Furlaniji - Julijski krajini že pridobili mednarodno zaščito, pa bi morali pomagati, da zaživijo v novih okoljih.
V štirih deželnih mestih je prebežnikov bistveno več od dogovorjenega števila dva in pol na tisoč domačinov. Mnogo jih živi na prostem; v mestnih parkih in na drugih javnih površinah. V zadnjih mesecih so ljudstvo vznemirili tudi kriminalni dogodki, v katere naj bi bili prebežniki vpleteni. Težave pri zagotavljanju pomoči vse večjemu številu prosilcev za azil presegajo vse politične okvire, so še zapisali štirje župani."
http://www.rtvslo.si/evropska-unija/merklova-za-podaljsanje-nadzora-na-notranjih-mejah-schengena/431190,prebežnik,440,"
					29. avgust 2017 ob 16:51,zadnji poseg: 29. avgust 2017 ob 16:58
					Berlin - MMC RTV SLO, STA","
J. R.
",Merklova za podaljšanje nadzora na notranjih mejah schengena,"Nemška kanclerka Angela Merkel se je zavzela za podaljšanje nadzora na notranjih mejah članic schengenskega območja. Evropska komisija je sicer maja napovedala, da naj bi se nadzor novembra končal.
Merklova je na novinarski konferenci v Berlinu sporočila, da ""glede na položaj, v tem trenutku, nadzor na mejah potrebujemo"". Tudi na Dunaju so se zavzeli za podaljšanje nadzora na mejah.
Nemčija, Avstrija, Danska, Švedska in tudi Norveška so leta 2015 sredi begunske krize znova uvedle nadzor na svojih mejah, čeprav naj le-tega v skladu s schengenskimi pravili ne bi bilo. Potem so te države nadzor vseskozi podaljševale, po načrtih Evropske komisije pa naj bi bilo tega letos jeseni konec.
Na novinarski konferenci, ki je sicer potekala manj kot štiri tedne pred parlamentarnimi volitvami v Nemčiji 24. septembra, je Merklova vnovič branila odločitev za odprtje nemških meja za več sto tisoč prebežnikov pred dvema letoma. Poudarila je, da je bila to humanitarna izjema in da se kaj takega ne bo ponovilo.
Nemčija prebežnikov ne bo vračala na MadžarskoNemška vlada že od aprila prebežnikov ne vrača več na Madžarsko, čeprav ji to dovoljuje dublinska uredba. Po tej lahko države Evropske unije prosilce za azil vrnejo v tisto državo, prek katere so vanjo vstopili. Nemčija prebežnikov ne bo vračala na Madžarsko, dokler se razmere zanje ne bodo izboljšale, poroča TV Slovenija.
Merklova proti poljski pravosodni reformiKomentirala je tudi pomisleke Evropske unije o spoštovanju standardov pravne države na Poljskem. ""Čeprav si želim dobrih odnosov s Poljsko, našo sosedo, pa ne morem ostati tiho, samo da bi bil mir,"" je dejala in dodala, da je spoštovanje načel pravne države temelj sodelovanja znotraj Evropske unije.
Evropska komisija je Poljski zaradi sporne pravosodne reforme izrekla pisni opomin, ker naj bi z njo zmanjševala neodvisnost sodne veje oblasti. Reforma med drugim predvideva, da bi lahko pravosodni minister sam imenoval in odpuščal sodnike.
Rok za odgovor je potekel v ponedeljek, a so v Varšavi vse kritike zavrnili. Zatrdili so, da so vsi pomisleki EU-ja neutemeljeni in da spremembe poljske zakonodaje na področju pravosodja ustrezajo evropskim standardom.
Nemčija in Turčija v ""zapleteni fazi odnosov""Spoštovanje načel pravne države je težava tudi v odnosih Nemčije s Turčijo. Državi sta v zelo zapleteni fazi odnosov, je opozorila kanclerka. ""Želeli bi si boljših odnosov, a je to povezano z izpolnjevanjem načel pravne države,"" je dejala.
Odnosi med Nemčijo in Turčijo so se znatno poslabšali, potem ko je nemški bundestag junija lani označil turški poboj milijonov Armencev za genocid. Zatem se je začel niz spornih odločitev Ankare, med drugim tudi aretacija več nemških državljanov, ker naj bi sodelovali s terorističnimi organizacijami. Merklova je pripor nemških državljanov označila za neupravičen in dodala, da Nemčija zahteva njihovo izpustitev."
http://www.rtvslo.si/svet/macron-bi-prebeznike-identificiral-ze-v-cadu-in-nigru/431136,prebežnik,395,"
					28. avgust 2017 ob 21:41
					Pariz - MMC RTV SLO, STA","
A. V.
",Macron bi prebežnike identificiral že v Čadu in Nigru,"Francoski predsednik Emmanuel Macron je na vrhu evropskih in afriških voditeljev o migracijah v Parizu predlagal, da bi potencialne prebežnike (azilante), identificirali že v Čadu in Nigru, državah osrednje Afrike.
Koliko ljudem bi na ta način omogočili zakonito pot v Evropo, Macron ni navedel. Macron je gostil srečanje, na katerem so sodelovali nemška kanclerka Angela Merkel, italijanski premier Paolo Gentiloni, predsednik španske vlade Mariano Rajoy, predsednika Čada in Nigra Idriss Deby Itna oz. Mahamadou Issoufou ter predsednik libijske vlade narodne enotnosti Fajez Saradž. Srečanja se je udeležila tudi visoka zunanjepolitična predstavnica EU Federica Mogherini.
Namen srečanja je bil okrepiti sodelovanje z afriškimi državami, da bi zajezili migrantske tokove iz Afrike v Evropo in ljudi odvrnili od nevarne poti na staro celino čez Sredozemsko morje. V sklepni izjavi so voditelji izpostavili nujnost preselitve najbolj ogroženih ljudi, ki potrebujejo mednarodno zaščito, iz Libije v Evropo. Merklova je dejala, da bi moral o tem, kdo bi bil do tega upravičen, odločiti Visoki komisariat ZN za begunce (UNHCR).
Obenem je po mnenju udeležencev srečanja v Parizu treba ustaviti migrantske tokove, ki jih organizirajo tihotapci ljudi. ""V nasprotnem primeru bi ljudem poslali napačen signal,"" je dejala nemška kanclerka.
Merklova je po srečanju napovedala večjo podporo delu UNHCR-ja v Libiji, kar bi ljudem, ki jih danes v nedostojnih razmerah zadržujejo libijske milice, omogočilo humanitarno sprejemljivo prihodnost.
Nemška kanclerka je ob tem še izpostavila povezavo med številom ljudi, ki se podajo na tvegano pot čez Sredozemsko morje, in številom tistih, ki na tej poti izgubijo življenje. To po njenem pomeni, da ima Evropa tudi humanitarno odgovornost, da uredi vprašanje nezakonitih migrantskih poti.
Italijani z Afričani skupaj v boj proti tihotapcem ljudiMedtem pa se je Italija, ki je po zaprtju t. i. balkanske poti najbolj pod pritiskom prebežnikov, na srečanju z Libijo, Nigrom, Čadom in Malijem v Rimu dogovorila o ustanovitvi posebne skupine za boj proti trgovini z ljudmi in razvojno pomoč v Afriki. Države naj bi poskrbele tudi za boljšo zaščito morskih in kopenskih meja v Afriki. Pri načrtovanju begunskih centrov v Nigru in Čadu naj bi sodelovali tudi Mednarodna organizacija za migracije (IOM) in Visoki komisariat Združenih narodov za begunce (UNHCR), v Libiji pa naj bi obstoječe sprejemne centre za begunce prilagodili mednarodnim humanitarnim standardom. Poleg tega naj bi se s pomočjo Evropske unije podpiralo tudi prostovoljno vračanje afriških migrantov, ki so pravkar prispeli v Evropo, je sporočilo italijansko notranje ministrstvo."
http://www.rtvslo.si/svet/kurz-proti-izkljucno-muslimanskim-vrtcem-zn-poziva-k-strpnosti/431118,prebežnik,250,"
					28. avgust 2017 ob 18:17
					Dunaj - MMC RTV SLO, Reuters","
A. V.
","Kurz proti izključno muslimanskim vrtcem, ZN poziva k strpnosti","Visoki komisariat Združenih narodov (ZN) za begunce avstrijske parlamentarne stranke poziva, naj se v prihajajoči predvolilni kampanji vzdržijo ksenofobnih debat in naj naredijo več za tiste, ki potrebujejo zaščito in pomoč.
Migracije bodo v avstrijski volilni kampanji, ki se bo septembra močno razplamtela, ena najpomembnejših tem. Avstrija je na vrhuncu begunske krize leta 2015 sprejela približno 90.000 prebežnikov, nato pa zaprla meje in zaostrila retoriko.
Predsednik Ljudske stranke in aktualni avstrijski zunanji minister, 31-letni Sebastian Kurz, ki je glede na javnomnenjske raziskave tudi resen kandidat za kanclerski položaj, je med drugim po poročanju Reutersa dejal, da ""izključno muslimanski vrtci ne bi smeli obstajati, saj obstaja tveganje, da ustvarijo vzporedne svetove"".
ZN: Porast ksenofobnih debat ""V zadnjih letih je bil v Avstriji narejen velik napredek pri sprejemanju in integraciji prebežnikov. Hkrati pa z zaskrbljenostjo opažamo porast ksenofobnih debat in izključujočih teženj. Zato pozivamo vse demokratične politične stranke, naj vodijo kampanje pametno in dajo prednost tistemu, kar združuje, ne pa tistemu, kar deli,"" je med drugim zapisano v izjavi za javnost, ki jo je Visoki komisariat za begunce pri ZN-u objavil na spletni strani svoje avstrijske ""podružnice"".
Pri ZN-u so Avstriji ""predlagali"" tudi nekaj ukrepov za boljše ravnanje Avstrijcev z begunci. Med drugim bi si želeli, da bi imeli prebežniki oziroma begunci enake socialne pravice in prejemke kot državljani Avstrije. Avstrijska vlada, ki jo sestavljajo socialdemokrati in Ljudska stranka, je v povezavi s prebežniki letos sprejela vrsto ukrepov, med drugim je tudi uzakonila prepoved nošnje burke.
Avstrijske parlamentarne volitve bodo 15. oktobra."
http://www.rtvslo.si/svet/merklova-ne-obzaluje-odlocitve-o-odprtju-meja-leta-2015/431047,prebežnik,409,"
					27. avgust 2017 ob 21:45
					Berlin - MMC RTV SLO, Reuters, STA","
J. R.
",Merklova ne obžaluje odločitve o odprtju meja leta 2015,"Nemška kanclerka Angela Merkel je v intervjuju dejala, da ne obžaluje svoje odločitve o odprtju nemških meja za prebežnike leta 2015 in da je ne bi spremenila, tudi če bi imela priložnost.
""Vse pomembne odločitve iz leta 2015 bi bile enake,"" je 63-letna Merklova dejala za nemški časopis Welt am Sonntag. Zanikala je, da je bilo odprtje meja napaka - kljub posledičnemu prihodu okoli milijona prebežnikov iz Sirije in Iraka, kar je sprožilo razkole v stranki in ji zmanjšalo podporo.
""Šlo je za izredno težaven položaj, v katerem sem odločitev sprejela glede na to, za kar sem verjela, da je prav tako s političnega kot humanitarnega vidika,"" je dejala nemška kanclerka in dodala, da se takšne izredne razmere pojavijo občasno in ""takrat se mora vodja vlade odzvati"".
Po njenih besedah je bil del težav, ki so vodile v begunsko krizo, tudi v tem, da so članice Evropske unije sredozemske države pri spopadanju z begunci pustile same. Italija in Grčija sta po njenem mnenju prevzeli največjo vlogo v begunski krizi samo zaradi njune geografske lege. Ob tem je ponovila svojo predvolilno obljubo, da Nemčija ""ne bi smela biti nikoli več priča"" takšnim izrednim razmeram.
Odprtje meja zmanjšalo priljubljenostOdprtje meja za begunce in prihod 980.000 prosilcev za azil leta 2015 sta močno znižala podporo Merklove, priljubljenost je pridobila skrajno desna Alternativa za Nemčijo (AfD), vse več je bilo tudi protestov proti Merklovi. ""Smo demokracija, kjer se lahko vsak javno izrazi, kot se želi,"" je to komentirala kanclerka in dodala, da je ""pomembno, da ne gremo s svoje poti in se s tem izognemo nekaterim področjem samo zato, ker je tam gruča ljudi nekaj kričala"".
Po upadu prihoda prebežnikov, teh je leta 2016 v Nemčijo prišlo 280.000, v prvih sedmih mesecih letos pa 106.000, se je povrnila tudi podpora kanclerkini stranki.
Predsednica krščanskih demokratov se je dotaknila tudi sistema prerazporejanja prebežnikov po Evropski uniji. ""Nesprejemanje prebežnikov je v nasprotju z duhom Evrope. To bomo prešli. Vzelo bo veliko časa in potrpežljivosti, vendar bomo uspeli,"" je dejala.
Parlamentarne volitve bodo 24. septembraŠtiri tedne pred parlamentarnimi volitvami javnomnenjske raziskave kažejo na gladko zmago koalicije krščanskih demokratov (CDU) in krščanskosocialne unije (CSU), na čelu katere je Merklova. Glede na anketo inštituta Emnid jo podpira 38 odstotkov vprašanih. Podpora socialdemokratov (SPD) Martina Schulza znaša 23 odstotkov.
Če bi kanclerja volili neposredno, bi Merklovo volilo 51 odstotkov vprašanih, Schulza pa 22 odstotkov. AfD podpira osem odstotkov ljudi, medtem ko je stranka lani imela tudi že 14-odstotno podporo."
http://www.rtvslo.si/tureavanture/evropa/kako-se-srbske-vasi-spreminjajo-v-mesta-duhov/430830,prebežnik,421,"
					27. avgust 2017 ob 06:50
					Beograd - MMC RTV SLO, Reuters","
K. S.
",Kako se srbske vasi spreminjajo v mesta duhov,"Repušnica je bila nekoč živahna vas na Stari planini. Danes njeni lokali samevajo, na hišah so polkna zapečatena, ulice pa so prazne. A ta vas ob meji z Bolgarijo še zdaleč ni edina v Srbiji, ki jo je doletela taka usoda.
Oblasti so vas razglasile za zapuščeno leta 1998, ko je zaradi propadajočega gospodarstva, zapiranja tovarn in izseljevanja med balkanskimi vojnami ostala brez stalnih prebivalcev.
V številnih bližnjih vaseh in zaselkih je bilo število prebivalcev zdesetkano, ponekod kot nekakšen čuvaj trdnjave ostaja le še kak ""osamljeni jezdec"" ali starejši par. Šole, klinike, lokali in trgovine so se zaprli. Obiskovalci so redki, ceste, ki vodijo do teh krajev, pa nevzdrževane in polne lukenj.
""Nekateri ljudje so odšli, se odselili ... v iskanju boljših življenjskih razmer. Vas je bila zapostavljena in prezrta, še posebej, kar zadeva infrastrukturo,"" je za Reuters povedal Rade Bogdanović, upokojeni veterinar iz Kalne v občini Knjaževac, kamor spada tudi Repušnica.
""Samo starejši so še ostali, starši tistih, ki so se izselili, in čez čas so se postarali in umrli,"" razlaga Bogdanović med opotekanjem prek ruševin do svoje nekdanje, že popolnoma razsute veterinarske klinike.
Število prebivalcev Kalne je v 30 letih upadlo za polovico, na dobrih 500.
Strmo upadanje prebivalstva - balkanski trendMed letoma 2002 in 2011 je Srbija izgubila več kot 377.000 prebivalcev oz. pet odstotkov svojega prebivalstva. Število prebivalcev je upadlo v 86 odstotkih 4.600 vasi, kot jih je v Srbiji. S podobnim položajem se spopadajo tudi v nekaterih drugih balkanskih državah in državah jugovzhodne Evrope.
V zadnjih 50 letih je v občini Knjaževac število prebivalcev s 60.000 padlo na 30.000. ""Danes imamo približno toliko prebivalcev, kot smo jih imeli po prvi svetovni vojni,"" je povedala Marija Jelenković z občine.
V 60., 70. in 80. letih je okoli milijon Srbov odšlo s trebuhom za kruhom na Zahod. Še 700.000 jih je iz države zbežalo med vojno v 90. letih. Odtekanje prebivalstva se je nadaljevalo tudi po padcu predsednika Slobodana Miloševića leta 2000. Ob tranziciji v tržno gospodarstvo so se številne državne tovarne zaprle, svoje pa je prispeval tudi trend manjših družin, zaradi česar se je povprečna starost Srba po popisu iz leta 2011 dvignila na 42 let.
Srbska vlada skuša to perečo težavo zajeziti z izboljšanjem infrastrukture in pobudami, s katerimi bi mladi ostali v vaseh. Rezultatov teh prizadevanj za zdaj še ni opaziti. Leta 2015 je Brankica Janković, vladna predstavnica za zaščito enakopravnosti, dvignila precej prahu z izjavo, da bi morala vlada bližnjevzhodne prebežnike na balkanski poti pozvati, da zapuščene vasi poselijo. Zamisel Jankovićeve so naglo opustili."
http://www.rtvslo.si/evropska-unija/avstrija-za-podaljsanje-nadzora-na-schengenskih-mejah-za-nedolocen-cas/430937,prebežnik,242,"
					26. avgust 2017 ob 12:05
					Dunaj - MMC RTV SLO, STA","
K. S.
",Avstrija za podaljšanje nadzora na schengenskih mejah za nedoločen čas,"Avstrija bi zaradi še vedno aktualne begunske krize podaljšala nadzor na notranjih schengenskih mejah za nedoločen čas. Vrnitev k popolnoma odprtim mejam je po mnenju notranjega ministra Wolfganga Sobotke mogoč le ob skupnem evropskem odgovoru na vprašanje varovanja meje.
""Že zaradi notranje varnosti moramo vedeti, kdo pride k nam. Kot notranji minister nisem pripravljen privoliti v tveganje glede tega,"" je za nemški časnik Welt am Sonntag dejal Sobotka.
Ob tem se je zavzel tudi za učinkovito varovanje zunanjih meja Evrope, ki ga po njegovem mnenju države članice EU-ja nedvomno potrebujejo. ""Trenutno pa na tem področju ne vidim rešitve, zaradi česar tudi mora prihajati do izjem med posameznimi državami,"" je dejal.
Za nadzor tudi MerklovaZa podaljšanje mejnega nadzora se je zavzela tudi nemška kanclerka Angela Merkel. Po njenem mnenju je treba nadzor ohraniti, ""dokler varnostne sile ne presodijo, da ni več potreben"", to stališče pa bo zagovarjala tudi pri Evropski komisiji.
Ta je medtem napovedala, da Nemčija, Avstrija in tri druge države ne bodo mogle podaljšati posebnega dovoljenja za začasni nadzor na notranjih mejah schengenskega območja. Avstrija sicer lahko na podlagi priporočila Sveta EU-ja do 11. novembra izvaja začasen nadzor meje z Madžarsko in Slovenijo. Zaradi večjega prihoda prebežnikov pa je 16. avgusta začela izvajati poostren nadzor na obmejnih območjih več držav, tudi Slovenije.
Začasni nadzor na mejah so države začele uvajati septembra 2015 na vrhuncu begunske krize. Začasno je nadzor mogoč na podlagi posebnega dovoljenja, ki ga je treba vsakič znova podaljševati."
http://www.rtvslo.si/svet/trudeau-po-tiho-prisiljen-zapreti-kanadska-odprta-vrata-vsem-beguncem/430897,prebežnik,744,"
					25. avgust 2017 ob 19:02
					Montreal - MMC RTV SLO","
K. S.
","Trudeau po tiho prisiljen zapreti kanadska ""odprta vrata vsem beguncem""","Justin Trudeau bo moral, kot kaže, požreti svoje velikodušne besede, da je Kanada varen pristan za vse, ki jim v ZDA pod Donaldom Trumpom grozi deportacija. Njegovi vladi namreč očitajo, da je njena do beguncev prijazna retorika dala lažno upanje na tisoče prosilcem za azil, ki se zgrinjajo v Kanado iz ZDA.
Od začetka leta je več kot 11.300 ljudi peš prečkalo ameriško-kanadsko mejo, delež pa se je še okrepil v zadnjih tednih, ko poročajo že o 250 ljudeh na dan, pri čemer številne v Kanado vodi strah, da bo Trump izpolnil svoje obljube in udaril po priseljencih.
Večinoma gre za Haitijce, ki jim po Trumpovi majski napovedi ukinitve človekoljubnega programa grozi izgon iz ZDA. Ti - v dobrem mesecu naj bi jih bilo najmanj 6.000 - zdaj mejo prečkajo na odročnih, nezavarovanih prehodih, s tem pa zaobidejo 13 let star sporazum med državama, ki prepoveduje večini beguncev v ZDA, da zaprosijo za azil v Kanadi, navaja Guardian.
V času, ko se kanadske oblasti trudijo procesirati in namestiti prišleke, tudi s preureditvijo olimpijskega stadiona v Montrealu v začasni prehodni center in postavitvijo taborišča na meji, se Trudeau zdaj trudi zminimalizirati predstavo, da so vrata Kanade odprta vsem, kot je to trdil vse od nastopa položaja novembra 2015 (pa čeprav ob tem ni tako jasno in glasno dodal, da je teh ""vseh"" samo 25.000 in da izključujejo samske moške).
Sporočilo nezakonitim prišlekom""Pri tistih, ki iščejo azil, ne bi smelo iti za ekonomske migracije. Gre za ranljivost, nevarnost mučenja ali smrti, ali za ljudi brez države. Če zaprosijo za azil, jih bomo ocenili glede na to, kaj pomeni biti begunec ali prosilec za azil,"" je pojasnil premier novinarjem ta teden svojo novo (?) politiko.
In čeprav je Trudeau izpostavil, da Kanada ostaja odprta družba, ki prišleke sprejema, pa je bilo jasno tudi njegovo sporočilo tistim, ki vstopajo v Kanado ilegalno: ""Ne boste imeli prednosti, če se boste odločili vstopiti v Kanado na neregularen način. Upoštevati je treba pravila in teh je kar nekaj.""
Tvit, ki je obšel svet Kanadski premier je bil deležen ostrih kritik opozicije, ki menijo, da so njegova dobrodušna sporočila in oglaševanja Kanade kot države, ki je odprta za vse, morda zavedla nekatere, da so verjeli, da bo Kanada vse prebežnike sprejela odprtih rok. ""Naš sistem se je zdaj povsem sesul in mislim, da to v veliki meri zaradi ubeseditve, nekonsistentne ubeseditve, ki prihaja iz osebne komunikacijske trgovine Justina Trudeauja,"" je povedala konservativna poslanka in kritičarka priseljevanja Michelle Rempel.
Ob tem je poudarila Trudeaujev tvit, ki je januarja, po Trumpovi prepovedi vstopa muslimanom in beguncem v ZDA, zaobšel ves svet in zbral skoraj 800.000 všečkov - ""Tisti, ki bežite pred pregonom, terorizmom in vojno - Kanadčani vas bomo sprejeli, ne glede na vašo veroizpoved. Naša moč je v raznolikosti. #DobrodošliVKanadi.""
Rempelova je tvit označila za neodgovornega in ga povezala s porastom prosilcev za azil, ki se zdaj zgrinjajo v Kanado. ""Hočem biti popolnoma jasna. To je težava, za katero je v celoti kriv premier. V preteklosti s tem nismo imeli težav, in to z razlogom. Tviti so za javno razpravo zelo pomembni. Mislim, da daje lažno upanje ljudem, ki prečkajo mejo,"" je dejala.
Namerno zavajanje Trudeauja?Nova demokratska stranka pa je medtem Trudeauja obtožila, da namerno zavaja, ko pravi, da tisti, ki vstopajo v Kanado, ne bodo imeli nobene prednosti. Pri tem se sklicujejo prav na zgoraj omenjeni dogovor med ZDA in Kanado iz leta 2004, po katerem mora večina prebežnikov zaprositi za azil v prvi državi, v katero vstopijo. Po tem dogovoru mora Kanada zavrniti večino prosilcev za azil, ki skušajo vstopiti v državo na uradnih mejnih prehodih, poudarja poslanka Jenny Kwan.
""Ob tem obupanim prosilcem za azil ne ostane kaj dosti možnosti, zato mnogi menijo, da je bolje tvegati na nezavarovanih prehodih,"" je zapisala v pismu kanadskemu ministru za priseljevanje Ahmedu Hussenu. ""Če premier resno misli z zmanjšanjem neuradnih mejnih prehodov, kaj šele z iskrenim sprejemanjem beguncev, bi že davno prekinil dogovor z ZDA.""
Človekoljubne organizacije, vključno z Amnestyjem in Kanadskim svetom za begunce, vlado že dolgo pozivajo, naj odstopi od sporazuma, saj da bi s tem preprečili nevarna prečkanja meje pri temperaturah pod lediščem, prek debele snežne odeje in prek ledenih rek. A, kot je dejal Trudeau ta teden, vlada ne razmišlja o spremembah sporazuma. Se pa bo verjetno še vedno rad slikal s sirskimi otroki s kanadskimi zastavicami v rokah.
To those fleeing persecution, terror & war, Canadians will welcome you, regardless of your faith. Diversity is our strength #WelcomeToCanada"
http://www.rtvslo.si/svet/porast-odhodov-drzavljanov-eu-ja-iz-velike-britanije/430828,prebežnik,236,"
					24. avgust 2017 ob 20:14
					London - MMC RTV SLO, STA","
A. V.
",Porast odhodov državljanov EU-ja iz Velike Britanije,"Zaradi pričakovanega odhoda Velike Britanije iz Evropske unije se je število državljanov EU-ja, ki so v zadnjih 12 mesecih do vključno marca zapustili Otok, povzpelo na 122.000, kar je 33.000 več kot preteklo leto.
Gre za največji porast odhodov iz Velike Britanije v zadnjih desetih letih. Neto migracija - razlika med priseljenimi in odseljenimi iz Velike Britanije - je padla za 81.000, na 246.000. Cilj britanske vlade je, da se razlika med priseljevanji in izseljevanji zmanjša pod 100.000.
Največji porast v odhodih, 17.000, so zaznali pri državah, ki so se EU-ju pridružile leta 2004 - Češka, Estonija, Latvija, Litva, Madžarska, Poljska, Slovaška in tudi Slovenija. Pri romunskih in bolgarskih državljanih je porast znašal 8.000.
Ni mogoče reči, ali gre za dolgoročno gibanje ""Podatki kažejo, da rezultat referenduma o britanskem izstopu iz EU-ja vpliva na odločitev ljudi o selitvi v Veliko Britanijo in iz nje. Kljub temu pa je težko reči, ali gre za dolgoročno gibanje,"" je sporočila vodja oddelka za mednarodne migracije na britanskem uradu za državno statistiko Nicola White.
Predvideni odhod Velike Britanije iz EU-ja marca 2019 Britanci so se na referendumu junija lani odločili, da ne želijo ostati v EU-ju. K takšnemu rezultatu je močno pripomogla kampanja, ki je nasprotovala množičnemu prihodu prebežnikov. Velika Britanija in EU se trenutno pogajata o prihodnosti 3,2 milijona Evropejcev v Veliki Britaniji in približno milijona Britancev v drugih državah EU-ja. Velika Britanija naj bi EU zapustila marca 2019."
http://www.rtvslo.si/svet/foto-v-rimu-spopad-policistov-in-prebeznikov/430818,prebežnik,248,"
					24. avgust 2017 ob 18:06,zadnji poseg: 24. avgust 2017 ob 19:07
					Rim - MMC RTV SLO, Reuters, STA","
A. V.
",Foto: V Rimu spopad policistov in prebežnikov,"Italijanska policija se je v Rimu spopadla s prebežniki, ki niso želeli zapustiti stavbe, ki so jo zasedli oktobra 2013, dve leti pozneje pa je sodnik odredil njihovo deložacijo, saj bo novi lastnik stavbe v njej uredil stanovanja.
Spopad je izbruhnil, potem ko se nekateri prebežniki niso želeli preseliti v alternativno nastanitev, ki jo je zagotovila italijanska vlada, ampak so zasedli manjši trg Piazza Independenza. Šlo naj bi za približno 100 od skupaj 800 ""skvoterjev"", ki so bili izseljeni iz stavbe. Večina jih prihaja iz Eritreje in Etiopije in imajo že odobren azil.
Napis na stavbi: Smo begunci, ne teroristiPrebežniki so na policiste metali plinske jeklenke in kamenje, ti pa so odgovorili z vodnim topom, uporabili naj bi tudi gumijevke. Skvoterji, ki so še ostali v stavbi, so na balkone postavili plinske jeklenke, ki naj bi bile improvizirani metalci ognja, poroča Reuters. Policija je pojasnila, da je morala uporabiti vodne topove zaradi nevarnosti eksplozije vnetljivih tekočin. Na stavbi je visel napis v italijanščini: ""Smo begunci, ne teroristi.""
Zdravniki brez meja so sporočili, da je bilo v spopadih ranjenih 13 ljudi, večinoma žensk. Člani te nevladne organizacije so pomagali ranjenim.
Levica kritična, Salvini pozdravil poseg policije Stranke politične levice so uporabo policijske sile označile kot pretirano, medtem ko je Matteo Salvini, vodja desnosredinske Severne lige, podprl policijo. ""Gremo fantje: izselitev, red, čiščenje in izgon. Italijani so z vami,"" je na Twitterju zapisal Salvini.
V Italijo je od leta 2014 iz Severne Afrike prek Sredozemlja prišlo več kot 600.000 prebežnikov."
http://www.rtvslo.si/kultura/drugo/aj-vejvej-bo-new-york-prepredel-z-ograjami/430740,prebežnik,522,"
					23. avgust 2017 ob 20:28
					New York - MMC RTV SLO","
A. J.
",Aj Vejvej bo New York prepredel z ograjami,"Newyorčani v vseh petih glavnih četrteh bodo na lastni koži občutili posledice slogana Dobre ograje delajo dobre sosede. V veliko jabolko jeseni prihaja eden najbolj razvpitih živečih umetnikov, Aj Vejvej. S seboj bo pripeljal orjaški projekt javne umetnosti.
Izjemno plodoviti kitajski umetnik in politični aktivist Aj Vejvej je svoj novi projekt, ki ga bo v New York pripeljal v oktobru, naslovil Good Fences Make Good Neighbours (Dobre ograje delajo dobre sosede). Projekt, ki bo zasedel vseh pet newyorških okrajev, bo zaživel na več kot 300 lokacijah: Aj bo metropolo spremenil v orjaški, nekonvencionalen kolaž individualnih del.
Najnovejšo intervencijo je navdihnila, tako je vsaj umetnik zapisal v izjavi za javnost, ""mednarodna migracijska kriza in trenutna globalna geopolitična pokrajina"". Rdeča nit in osrednji vizualni motiv razstave bo koncept varnostne ograje, enega izmed sloganov predsednika Trumpa še v času njegove predvolilne kampanje.
O razseljenosti veliko ve iz prve roke""Delo Aj Vejveja je izrazito aktualno, a se ga obenem ne da reducirati na nobeno posamično politično gesto,"" je za Huffington Post komentiral Nicholas Baume, direktor javnega sklada za umetnost, ki projekt financira. ""Razstava raste iz njegovega lastnega življenja in dela, vključno z izkušnjo razseljenosti v otroških letih zaradi kulturne revolucije, s formativnimi leti v izgnanstvu in študentskim obdobjem v New Yorku osemdesetih let ter s poznejšim pregonom, ki ga je bil kot umetnik aktivist deležen na Kitajskem. Odraža njegovo globoko empatijo z drugimi razseljenimi ljudmi, še posebej prebežniki, begunci in žrtvami vojne.""
Projekt je Aj snoval in razvijal že nekaj let, je še pojasnil Baume, izvolitev Donalda Trumpa je le pripomogla k njeni relevantnosti.
Amerika izgublja svoje bistvoV zgodnejšem intervjuju za New York Times je umetnik sam pojasnil, da bo njegovo delo odziv na ""odmik od ključne drže odprtosti"" v ameriški politiki, je pa res, da pri tem ni eksplicitno omenil Trumpovih napovedi gradnje zidu na meji z Mehiko. ""Ograja je bila od nekdaj orodje v besedišču političnega preurejanja pokrajine in vzbuja asociacije na besede, kot so 'meja', 'varnost' in 'sosed'. A treba se je zavedati, da smo vsi ljudje enaki, pa čeprav naj bi nas ograje delile. Nekateri so bolj privilegirani od drugih, a s temi privilegiji pride tudi odgovornost, da bodo naredili več.""
V praksi bodo razstavo tvorila ""velikodimenzionalna, za določeno lokacijo ustvarjena, samostoječa dela"", ki so jih nekateri likovni kritiki označili kot ""kiparske intervencije"", ki bodo postavljene na javnih lokacijah, denimo v Centralnem parku in v parku Washington Square, pa tudi okrog zasebnih zidov in objektov. Poleg tega bo Aj razstavil tudi serijo približno 200 dvodimenzionalnih del na panojih in sto dokumentarnih fotografij, ki bodo obogatile trafike in avtobusne postaje. Fotografije je posnel na svojih potovanjih v srce begunske krize; pospremil jih bo s kratkimi besedili o razseljenih ljudeh z vsega sveta.
""To seveda ne bo razstava konvencionalnih, standardnih ograj,"" napoveduje Baume. ""Aj je vzel vsakdanji, utilitaren predmet, ki ima veliko različnih oblik, in ga uporabil kot osnovni motiv. Ustvaril je več variacij na to temo, raziskoval potencial materiala kot kiparskega elementa, se prilagajal različnim lokacijam. Nekatere inštalacije so dobesedne, druge kompleksnejše, ampak v vseh je enak osnovni DNK.""
""Dobre ograje"" bodo za javnost odprte med 12. oktobrom in 11. februarjem naslednjega leta."
http://www.rtvslo.si/svet/ceska-na-japonskem-rojeni-vodja-nacionalistov-je-pred-volitvami-vse-bolj-priljubljen/430655,prebežnik,1153,"
					23. avgust 2017 ob 06:58,zadnji poseg: 30. avgust 2017 ob 12:38
					Praga - MMC RTV SLO","
Jaša Rajšek
",Češka: Na Japonskem rojeni vodja nacionalistov je pred volitvami vse bolj priljubljen,"Dva meseca pred češkimi parlamentarnimi volitvami je javnomnenjska raziskava pokazala, da je Tomio Okamura najbolj priljubljen med voditelji 16 čeških strank in gibanj, med katerimi bodo volivci izbirali novo vlado.
Okamura je na Japonskem rojen češki poslanec, ki se je s starši – japonsko-korejskim očetom in češko materjo – na Češko preselil pri šestih letih. Tekoče govori tako češko kot japonsko in ima tudi dvojno državljanstvo. Trenutno je na čelu najbolj desno usmerjene stranke Svoboda in neposredna demokracija (Svoboda a přímá demokracie – SPD) na Češkem.
Okamura je glasen nasprotnik migracij in nastanitve prebežnikov na Češkem. V odgovor akciji ""Ves narod na kebab"" leta 2015, s katero so nekateri Čehi želeli poudariti, da niso vsi muslimani teroristi, je Okamura organiziral protiislamske proteste z geslom: ""Vsak kebab, ki ga kupimo, je financiranje nove burke,"" piše portal Romeo.cz.
Istega leta je Čehe pozval, naj pred mošejami vodijo na sprehod svinje in pse, vanje vodijo brezdomce in naj ne kupujejo kebaba; vse v znak protesta proti muslimanom v deželi, je poročal Washington Post. ""Naš demokratični način življenja in dediščino prednikov moramo zaščititi pred islamom,"" je na Facebooku zapisal Japonec, obenem pa zatrdil, da ni islamofob ali ksenofob.
Okamura kot žrtev ksenofobije“Okamura – pol Čeh in pol Japonec – trdi, da je bil žrtev ksenofobije na Japonskem, kjer je trdo delal in se po najboljših močeh trudil vključiti,” fenomen Okamure za MMC razlaga predavateljica sociologije na Karlovi univerzi v Pragi Selma Muhić Dizdarević.
""Ta simbolni kapital uporablja za trditev, da so na Češkem problem migranti, ki ne želijo delati. On je bil dober migrant, oni so slabi migranti. To seveda ni res, saj tujci – največ je Ukrajincev in Vietnamcev – pridejo na Češko samo delat,"" razlaga Muhič Dizdarevićeva in dodaja, ""Okamura verjame, da se muslimani in Afričani ne morejo asilimilirati ali integrirati zaradi kulturnih razlik in zato ne bi smeli biti tukaj.""
Češka vztraja pri nasprotovanju kvotam Češka je skupaj z Madžarsko, Poljsko in Slovaško iz višegrajske četverice glasen nasprotnik kvot in premestitev prebežnikov. Do zdaj je sprejela 12 prebežnikov v okviru programa premestitve iz Grčije in Italije, vendar so nato oblasti sporočile, da jih ne nameravajo več sprejemati. Evropska komisija je zato junija začela sodne postopke proti Madžarski, Poljski in Češki.
Premier Bohuslav Sobotka je kljub sodnim procesom sporočil, da se Češka ne strinja s sistemom kvot prebežnikov in da v njem ne bo sodelovala.
Najpogostejši prosilci za azil so UkrajinciZanimivi so tudi izsledki raziskave o prebežnikih na Češkem, ki jo je leta 2016 izvedla Muhić Dizdarevićeva. Leta 2015 je 1.525 ljudi na Češkem zaprosilo za mednarodno zaščito – 71 ljudem je vlada odobrila status begunca, 399 jih je dobilo začasno zaščito. Največ prošenj so prejeli od državljanov Ukrajine, sledili so Iračani in Kitajci.
V prvih petih mesecih leta 2016 je število prošenj za mednarodno zaščito upadlo za 17 odstotkov v primerjavi z istim obdobjem leta 2015. 122 ljudem so odobrili azil, 139 pa mednarodno zaščito. Tokrat so bili najpogostejši prosilci Ukrajinci, Sirci in Kubanci.
Češki sociologi trdijo, da gre na Češkem za fenomen islamofobije brez islama. Po podatkih cenzusa iz leta 2010 se je namreč 3.500 ljudi izreklo za pripadnike muslimanske vere, kar je manj kot 0,1 odstotka populacije.
Okamura najbolj priljubljen voditeljPo zadnji javnomnenjski raziskavi češke agencije Sanep je Okamura dobil največ glasov podpore kot najbolj priljubljen voditelj češke stranke. Anketiranci so mu namenili 38,4 odstotka, takoj za njim pa se je s 37,9 odstotka uvrstil nekdanji finančni minister Andrej Babíš iz stranke ANO (Da), ki velja za enega najbogatejših Čehov. Vsi drugi voditelji strank so po anketi daleč zadaj.
SPD meri na deset odstotkovSPD sicer na parlamentarnih volitvah, ki so predvidene za 20. in 21. oktober, meri na več kot 10 odstotkov glasov volivcev. Na volitvah bodo češki volivci izbirali novih 200 poslancev v spodnjem domu parlamenta. Poslanski kandidati prihajajo iz 16 strank, za največjega favorita pa velja že omenjena stranka ANO Andreja Babíša.
Na parlamentarnih volitvah leta 2013 je SPD ob približno osemodstotni podpori osvojil tri sedeže v 200-članskem parlamentu. Svobodo in neposredno demokracijo (SPD) sta Okamura in Radim Fiala ustanovila leta 2013, ko sta zaradi notranjih razkolov zapustila stranko Zora neposredne demokracije ali na kratko Zora. Po besedah Fiale SPD tokrat upa na več kot 10-odstotno podporo volivcev, poroča portal Prague Daily Monitor.
Proti islamu in EU-ju, za uvedbo vojaškega rokaFiala trdi, da SPD ni ne levo ne desno usmerjena stranka, temveč gre za skupino domoljubov, ki želijo suverenost. Program stranke predvideva prepoved muslimanske veroizpovedi v državi, uvedbo obveznega osemtedenskega vojaškega roka in izvedbo referenduma o izstopu Češke iz Evropske unije.
Podjetnik in pisateljOkamura se je v mladosti vrnil na rodno Japonsko, kjer se je preizkusil v podjetništvu, vendar mu ni uspelo. Pozneje je kot podjetnik uspel na Češkem, kjer se je ukvarjal s turizmom in kulinariko. Med drugim je izdajal revijo o pivu Pivní magazín, napisal pa je tudi več knjig – Tomio Okamura – češke sanje (Tomio Okamura – český sen) se je leta 2010 uvrstila celo med deset najbolj prodajanih knjig na Češkem.
Okamurova politična karieraČeprav stranka SPD med volivci ne uživa velikega zaupanja, je Okamura eden najbolj priljubljenih čeških politikov. Leta 2012 se je želel potegovati za mesto predsednika države, vendar mu ni uspelo zbrati dovolj glasov, za kar je obtožil napačno štetje skorumpirane volilne komisije.
Nato je kot neodvisni kandidat dobil mesto senatorja okrožja Zlín, od koder prihaja tudi njegova mati. Zgornji dom češkega parlamenta predstavlja 81 senatorjev, za katere se v posameznih okrožjih lahko potegujejo tako strankarski kot neodvisni kandidati. Na mestu senatorja je ostal eno leto, leta 2013 pa je bil kot predstavnik stranke SPD izvoljen v spodnji dom češkega parlamenta.
Leta 2014 se Okamuri ni uspelo prebiti v Evropski parlament, je pa zato njegova stranka prvi večji uspeh dosegla leta 2016, ko so v koaliciji s Stranko za ljudske pravice na lokalnih volitvah dobili 18 izmed skupno 675 sedežev v regionalnih odborih.
Proti Romom in ženskam""Človeška inteligenca se močno razlikuje, tako med rasami kot med spoloma,"" je leta 2011 izjavil Okamura in izpostavil primer Norveške, kjer so za najvišje položaje uvedli kvote za število žensk, saj naj bi te bile manj dinamične in ustvarjalne od moških, ter podoben sistem predlagal tudi za Češko.
Pred prihodom prebežnikov z Bližnjega vzhoda je Okamura svojo propagando sicer uperil proti Romom, za katere je dejal, da so breme državi. Izoblikoval je tudi predlog, po katerem bi češke Rome preselili ""spet v Indijo, od koder so prišli"", češka vlada pa bi za izvedbo predloga finančno pomagala indijskim oblastem, poroča portal Romeo.cz
Na oktobrskih volitvah favorit ANOPo junijskih projekcijah na oktobrskih parlamentarnih volitvah na Češkem Babičevo stranko ANO čaka zmaga, saj bi jo podprlo okoli 32 odstotkov volivcev. Sledi Komunistična stranka Čehov in Moravcev (KSČM) z 12-odstotno podporo, tesno za njo je z 11 odstotki Češka socialdemokratska stranka (ČSSD), iz katere prihaja zdajšnji premier Sobotka. SPD se s po projekciji s 4,4-odstotno podporo uvršča na sedmo mesto med 16 strankami. Projekcija nevladne organizacije STEM predpostavlja 56-odstotno volilno udeležbo."
http://www.rtvslo.si/zabava/iz-sveta-znanih/samuel-l-jackson-in-magic-johnson-lena-in-zapravljiva-prebeznika/430596,prebežnik,476,"
					22. avgust 2017 ob 11:45
					Milano - MMC RTV SLO","
A. K.
","Samuel L. Jackson in Magic Johnson, ""lena in zapravljiva prebežnika""","Fotografija ameriških zvezdnikov Samuela L. Jacksona in Magica Johnsona, ki sta si na počitnicah v Toskani po ""šopingu"" privoščila počitek na klopci, je po spletu okoliščin postala prava senzacija.
Slavni hollywoodski igralec in nekdanji velikan (tudi dobesedno, v višino meri 2,06 m) NBA-ja sta se skupaj odpravila na dopust v Italijo, natančneje v letoviško obmorsko mesto Forte dei Marmi, priljubljeno med petičneži. Premožna gospoda sta se odpravila tudi po nakupih v tamkajšnje luksuzne butike, nato pa si prijetno utrujena privoščila oddih na klopci.
Johnson je na Twitterju objavil fotografijo z dopusta s prijateljem, v okviru katerega je praznoval tudi svoj 58. rojstni dan, in pripisal: ""S Samom sva včeraj počivala na klopci v Forte dei Marmi v Italiji in kmalu so se začeli zbirati oboževalci, da bi se slikali z nama."" Slika je hitro zakrožila po družbenih medijih, zvezdnika pa v Italiji očitno le nista tako slavna, saj so ju nekateri uporabniki spleta zamenjali za prebežnika. V nos jim je šlo že to, da sta tako brezdelno posedala, naravnost nezaslišano pa se jim je zdelo, da sta denarno pomoč, ki jima jo je namenila italijanska država za golo preživetje, lahkomiselno porabila za nakupe, in to tako ekstravagantne!
""Delite to sliko, če ste zgroženi""Kaj hitro so priložnost pograbili ustvarjalci spletnih memov, še posebej komik Luca Bottura, ki si je omislil pravi družbeni eksperiment. Podobo je delil na spletu, pripisal pa ji je: ""Sramota! S sredstvi Boldrinijeve nakupujeta v Forte dei Marmi, in to v Pradi, z našimi 35 evri. Delite to sliko, če ste zgroženi."" S tem se je nanašal na političarko Lauro Boldrini, ki je naletela na številne kritike zaradi svoje progresivne politike do migrantov, del ukrepov katere je tudi ta, da Italijani iz davčne blagajne azilnim centrom za vsakega begunca prispevajo 35 evrov subvencije na dan. Seveda se je slika širila kot požar, mnogi so popolnoma napačno razumeli Boturrove namene in so izražali ""gnus"" in ""sramoto"" nad nakupovalno ekspedicijo ""migrantov"". Komik je nato na Facebooku sklenil: ""Mem so delili večtisočkrat, v 40 odstotkih so ljudje razumeli provokacijo, v 30 so bili ogorčeni, 20 odstotkov pa jih je mislilo, da gre za rasistični mem in da jaz nisem prepoznal slavnih osebnosti na sliki. Preostalih 10 odstotkov ne bom razkril.""
Med znanimi osebnostmi, ki so se zgražale nad migranti, ki lahkomiselno zapravljajo ""naših 35 evrov"", je bila tudi Nina Morić, hrvaška manekenka, ki živi in dela v Italiji. Kasneje se je sicer izgovarjala, da je z zgražanjem tudi sama želela izvesti nekakšen družbeni eksperiment. Nekateri pa so komentirali, da bi vsaj Morićeva, ki je pred leti zaslovela z nastopom v videospotu Rickyja Martina Livin' La Vida Loca, lahko vedela, da pri Pradi in Vuittonu težko najdeš kaj za pičlih 35 evrov ...
Sam & I chilling out on a bench yesterday in Forte dei Marmi, Italy. The fans started lining up to take pictures with us. pic.twitter.com/uzXx698PiN"
http://www.rtvslo.si/svet/turski-tihotapci-prek-crnega-morja-v-romunijo-prepeljali-68-prebeznikov/430567,prebežnik,246,"
					21. avgust 2017 ob 21:07
					Bukarešta - MMC RTV SLO, STA","
J. R.
",Turški tihotapci prek Črnega morja v Romunijo prepeljali 68 prebežnikov,"Romunske oblasti so sporočile, da je njihovo obalo že drugič v tem tednu doseglo plovilo s prebežniki. 12. avgusta so tihotapci prepeljali 69 ljudi, tokrat pa 68, med njimi 23 otrok.
Ribiško ladjo s prebežniki je romunska obalna straža prestregla pred obalo v jugovzhodni pokrajini Constanța. Na ladji so bili Iračani in Sirci, med njimi tudi 23 otrok. Po navedbah obalne straže sta skupino prebežnikov v Romunijo pripeljala dva turška tihotapca ljudi.
Pretihotapljene ljudi so varnostne službe prepeljale v pristanišče Mangalia, kjer bodo opravili zdravstveni pregled, nato jih bodo prevzele pristojne državne službe.
V prvem prihodu 69 ljudiGre za drugi prihod plovila s prebežniki na romunsko obalo. 12. avgusta je obalna straža v romunskih vodah prestregla čoln z 69 iraškimi prebežniki, med njimi je bilo 30 moških, 10 žensk in 29 mladoletnikov, poroča Romanian Insider. Zaradi suma tihotapljenja ljudi so takrat pridržali bolgarskega in ciprskega državljana.
Romunija je sicer članica Evropske unije, ni pa del schengenskega območja. Oblasti v Bukarešti so zaskrbljene, da bi se prek Črnega morja odprla nova prebežniška pot, ki bi bila alternativa za veliko nevarnejšo pot čez Sredozemsko morje.
2.500 poskusov nezakonitega prečkanja mejeRomunska obmejna policija je sporočila, da je v prvi polovici letošnjega leta 2.500 tujih državljanov poskusilo nezakonito prečkati romunsko mejo, kar je petkrat več kot v istem obdobju leta 2016, ko so zaznali 507 nezakonitih poskusov prehoda.
Čez morje je Evropo letos doseglo že več kot 111.000 ljudi, večina prek Italije. Več kot 2.300 jih je med prečkanjem umrlo."
http://www.rtvslo.si/svet/italija-podpira-libijo-pri-onemogocanju-tujih-ladij-pri-resevanju-prebeznikov/429988,prebežnik,262,"
					14. avgust 2017 ob 10:34
					Rim,Tripolis - MMC RTV SLO, STA","
B. V.
",Italija podpira Libijo pri onemogočanju tujih ladij pri reševanju prebežnikov,"Italijanska vlada je pozdravila odločitev Libije, da tujim ladjam prepove gibanje v priobalnem območju in onemogoči iskanje in reševanje prebežnikov.
Italijanski zunanji minister Angelino Alfano je odločitev Libije komentiral ravno, ko sta nevladni organizaciji Save the Children in Sea Eye sporočili, da sta začasno prenehali vse akcije na območju. Pred tem so to storili že Zdravniki brez meja.
Libija namerava z ukrepom poostriti nadzor nad ladjami nevladnih organizacij, ki so po mnenju libijske vlade, ki jo priznavajo tudi ZN, v Tripolisu omogočale nezakonite migracije. Po novem nobena tuja ladja ne bo imela pravice vpluti na to območje brez dovoljenja libijskih oblasti.
Alfano je za časnik La Stampa pohvalil libijsko vlado, ker je pripravljena vzpostaviti območje iskanja in reševanja migrantov, sodeluje z Evropo in vlaga v svojo obalno stražo. ""To pošilja močan signal, da se bo v Sredozemlju ponovno vzpostavilo ravnovesje,"" je dejal. V Afriko in Libijo pa bi morali vlagati več sredstev, je dodal.
Humanitarne organizacije začasno opuščajo reševanjeVeliko nevladnih humanitarnih organizacij je začasno opustilo vse akcije, saj nimajo zagotovil, da bodo lahko te potekale varno. V nedeljo je prebežnike v težavah iskala in reševala le ladja organizacije SOS Mediterranee. Španska Proactiva Open Arms pa je sporočila, da bo nadaljevala z akcijami danes. V nedeljo sta bili njeni ladji še zasidrani na Malti, piše francoska tiskovna agencija AFP.
V Evropo je čez Sredozemsko morje letos prispelo okoli 114.000 prebežnikov, okoli 82 odstotkov jih je pristalo v Italiji, je razvidno iz podatkov Mednarodne organizacije za migracije, ki so jih objavili prejšnji mesec. Večina jih je začela nevarno pot čez morje ravno v Libiji."
http://www.rtvslo.si/svet/zdravniki-brez-meja-ustavili-operacijo-resevanja-prebeznikov-v-sredozemlju/429917,prebežnik,297,"
					12. avgust 2017 ob 21:01
					Rim - MMC RTV SLO, STA","
J. R.
",Zdravniki brez meja ustavili operacijo reševanja prebežnikov v Sredozemlju,"Nevladna organizacija Zdravniki brez meja je začasno ustavila akcijo iskanja in reševanja prebežnikov v Sredozemskem morju. Kot razlog so navedli grožnje libijske obalne straže.
Libijska mornarica je v četrtek napovedala vzpostavitev priobalnega območja iskanja in reševanja prebežnikov, namenjenih v Evropo. Kot so poudarili, nobena tuja ladja nima pravice vpluti na to območje brez dovoljenja libijskih oblasti.
""Začasno ustavljamo svoje dejavnosti, saj se nam zdi obnašanje libijske obalne straže zelo resno ... Ne moremo ogrožati svojih kolegov,"" je za tiskovno agencijo Reuters povedal predsednik italijanske veje organizacije Zdravniki brez meja Loris De Filippi.
Kot je dodal, libijska obalna straža zdaj zahteva, da se nevladne organizacije držijo na stotine kilometrov stran od libijske obale, medtem ko so do zdaj lahko iskale in reševale prebežnike tudi 11 navtičnih milj stran od kopnega. ""Lani je obalna straža izstrelila 13 strelov proti naši ladji, in to v situaciji, ki je bila precej mirnejša od trenutne,"" je še dejal De Filippi.
Italijanska vojska pomaga libijski stražiDodatno skrb nevladnim organizacijam povzroča nova italijanska vojaška misija, ki libijski obalni straži nudi tehnično in logistično pomoč, kar naj bi pripomoglo k zmanjšanju števila prebežnikov, ki bi se čez Sredozemsko morje podali v Evropo. Zdravnike brez meja skrbi, da bo zaradi teh ukrepov še več ljudi utonilo v Sredozemskem morju, več pa bo tudi tistih, ki bodo ostali ujeti v nevzdržnih razmerah v Libiji.
Več kot 600.000 prebežnikov je od leta 2014 iz Libije čez Sredozemsko morje prispelo v Italijo. Italijanska vlada se spopada z vse večjimi pritiski, naj to pot zapre.
Zdravniki brez meja imajo v Sredozemlju eno ladjo, Vox Prudence, ki je trenutno zasidrana na Siciliji. Medtem ko bo ladja ostala v marini, bo en član organizacije še naprej navzoč na krovu reševalne ladje Aquarius skupine SOS Mediterranee, kjer bo skrbel za medicinsko oskrbo rešenih."
http://www.rtvslo.si/svet/iom-vec-kot-600-000-sircev-se-je-letos-vrnilo-domov/429862,prebežnik,323,"
					11. avgust 2017 ob 21:34
					Damask,Bejrut - MMC RTV SLO, Reuters, STA","
J. R.
",IOM: Več kot 600.000 Sircev se je letos vrnilo domov,"V prvih sedmih mesecih letošnjega leta se je v Sirijo vrnilo skoraj 603.000 sirskih prebežnikov, ki so morali zaradi državljanske vojne zapustiti svoje domove.
Gre za razseljene ljudi in prebežnike, ki so se vrnili domov z drugih območij v Siriji, iz Turčije, Libanona, Jordanije in Irana, je sporočila Mednarodna organizacija za migracije (IOM).
Med razlogi za vrnitev prebežniki navajajo predvsem željo po zaščiti svojih domov in lastnine, izboljšane gospodarske in varnostne razmere v domačih krajih ter težave pri integraciji v državah gostiteljicah, so zapisali pri IOM-u.
Večino ljudi, ki so se vrnili domov (84 odstotkov), predstavljajo tisti, ki so bili razseljeni po Siriji. Sledijo tisti, ki so se vrnili iz Turčije. Gre za najbolj množično vračanje domov, kar ga je zasledila organizacija.
Šest milijonov notranje razseljenihV istem obdobju, od januarja do julija, je za 800.000 naraslo število notranje razseljenih ljudi. Med njimi je mnogo takih, ki so morali zaradi nasilja že drugič ali tretjič zapustiti svoj dom, poudarja IOM, ki dodaja, da je trenutno v Siriji razseljenih več kot šest milijonov ljudi.
Sirske vladne sile so pred kratkim iz rok skupine Islamska država (IS) osvobodile strateško pomembno mesto Al Sukna, ki so ga skrajneži zavzeli maja 2015. Tako so džihadiste pregnale iz njihove zadnje utrdbe v provinci Homs v osrednjem delu države. IS je tudi v zadnjih mesecih utrpel hude izgube ozemlja v Siriji in Iraku.
Sirski uporniki zapuščajo LibanonV soboto se bo začela tudi premestitev borcev sirske uporniške skupine Saraja Ahl al Šam in sirskih civilistov iz sirske enklave v Libanonu, tik ob sirski meji. Tristo borcev, njihove družine in druge civiliste bodo varnostni organi pospremili do meje, je povedal direktor libanonske varnostne agencije Abas Ibrahim.
Civilisti bodo odšli v pokrajino Asal al Ward pod nadzorom sirske vlade, upornike z družinami pa bodo premestili na vnaprej dogovorjeno lokacijo. Po navedbah Hezbolaha bodo borce skupaj s 3.000 civilisti premestili v mesto pod nadzorom upornikov Al Ruhaiba v pokrajini Vzhodni Kalamun ob sirsko-libanonski meji."
http://www.rtvslo.si/svet/julija-v-italijo-prispelo-polovico-manj-prebeznikov-v-spaniji-se-je-letos-stevilo-potrojilo/429822,prebežnik,424,"
					11. avgust 2017 ob 14:04,zadnji poseg: 11. avgust 2017 ob 14:29
					Rim - MMC RTV SLO","
B. V., J. R.
","Julija v Italijo prispelo polovico manj prebežnikov, v Španiji se je letos število potrojilo","Italijanska vlada je pozdravila julijski upad prispelih prebežnikov iz Libije za polovico. Medtem v Španiji letos ugotavljajo prihod trikrat več prebežnikov kot v istem obdobju lani.
Razlog za upad prihoda v Italijo naj bi bili ostrejši ukrepi zoper tihotapce ljudi v Sredozemskem morju. Medtem ko je junija v Italijo prispelo 23.524 prebežnikov, jih je julija 11.459, poroča Guardian. V zadnjih letih so poletni meseci sicer najugodnejši čas za tihotapce ljudi na območju.
Upad naj bi bil posledica agresivnejšega pristopa libijske mornarice in obalne straže z boljšimi ladjami in opremo, kar financira Evropska unija, Italija pa vodi urjenje.
V preteklih dneh je libijska obalna straža izstrelila opozorilne strele na ladjo nevladne organizacije, ki želi pomagati prebežnikom. Libijska mornarica je v četrtek tuje ladje opozorila, naj ostanejo zunaj libijskega območja iskanja in reševanja.
Italijanska vlada, ki je na udaru populističnih in sredinskih strank, pozdravlja upad kot znak, da ji uspeva nadzirati prihod prebežnikov. A tudi če se bo julijska raven ohranila še avgusta, naj bi v Italijo letos prišlo okoli 140.000 prebežnikov.
Zdravniki brez meja: Vlada nas kriminaliziraVlada od mednarodnih humanitarnih organizacij, ki pomagajo prebežnikom na morju, zahteva, da privolijo, da njihove ladje spremlja italijanska vojska, sicer jim ne bo dovoljeno pristati v italijanskih pristaniščih. Te zahteve ne sprejema več organizacij, tudi Zdravniki brez meja. Po njihovem mnenju gre za kriminalizacijo njihovega delovanja. Večina reševalnih akcij se tako ali tako izvaja okoli 30 milj od libijske obale in upošteva prošnjo italijanske obalne straže, opozarjajo Zdravniki brez meja.
Kritiki nevladnih organizacij pa jih obtožujejo, da sodelujejo s tihotapci ljudi in kot neke vrste taksi služba za afriške prebežnike, označene za ekonomske migrante. Nevladne organizacije so sicer pred utopitvijo rešile na deset tisoče ljudi.
Medtem ko libijska vlada s podporo ZN-a podpira sodelovanje z Italijo v boju proti tihotapcem ljudi, pa rivalska vlada z vzhoda države vmešavanje Italije kot nekdanje kolonialne vladarice Libije obsoja.
Porast prihodov v ŠpanijoMednarodna organizacija za migracije (IOM) je sporočila, da je v Španijo letos prispelo trikrat več prebežnikov kot v istem obdobju lani. Doslej je v Španijo prispelo 11.849 prebežnikov, v celem letu 2016 pa 13.246, poroča BBC. Razlog za porast naj bi bila varnejša pot v Španijo kot v Italijo ali Grčijo, menijo v IOM.
V sredo je špansko obalo na razpadajočem čolnu, ki je pristal na turistični plaži v Cadizu, doseglo 30 prebežnikov. Vsi med njimi naj bi bili mladoletni najstniki brez dokumentov, ki so jih premestili v sprejemne prebežniške centre, za katere pa Zdravniki brez meja opozarjajo, da so že prenapolnjeni in ne zadoščajo potrebam novih prihodov, še poroča BBC."
http://www.rtvslo.si/svet/jemen-tihotapci-ljudi-v-morje-porinili-do-180-prebeznikov-vec-deset-mrtvih/429755,prebežnik,313,"
					10. avgust 2017 ob 16:41
					Sana - MMC RTV SLO, STA","
B. V.
",Jemen: Tihotapci ljudi v morje porinili do 180 prebežnikov. Več deset mrtvih.,"Tihotapci ljudi so ob obali Jemna z ladje v morje porinili do 180 prebežnikov, umrlo pa naj bi do 55 ljudi. Gre za že drugi takšen incident v nekaj dneh. V sredo je umrlo okoli 50 ljudi.
Tihotapci so prebežnike potisnili v morje v strahu, da bi jih ob prihodu na obalo aretirali. Pet trupel so že našli, pogrešanih je še okoli 50 ljudi, za katere se domneva, da so mrtvi. Predstavnica Mednarodne organizacije za delo (IOM) je dejala, da gre morda za nov način delovanja tihotapcev ljudi. Kot je pojasnila, se tihotapci zavedajo nevarnosti in tega, da bi lahko nanje streljali, zato se prebežnikov znebijo blizu obale, poroča BBC.
IOM, ki se sklicuje na preživele, je v sredo sporočil, da so tihotapci ljudi več kot 120 prebežnikov iz Somalije in Etiopije prisilili v skok v morje, pri čemer jih je 29 umrlo, 22 pa jih še pogrešajo.
Med mrtvimi in pogrešanimi so številni otroci in ženske. Prebežniki na ladji so bili v povprečju stari 16 let. Zdravniki IOM-a so oskrbeli 27 preživelih, ki so ostali na plaži, številni pa so jo zapustili, preden so prejeli pomoč.
Tihotapci so se medtem že vrnili v Somalijo, da bi nadaljevali svoj posel in po isti poti v Jemen pripeljali nove prebežnike, je povedal vodja misije IOM-a v Jemnu Laurent de Boeck.
Pred lakoto prisiljeni bežati v vojnoKljub vojni v Jemnu, v kateri je od marca 2015 umrlo že skoraj 8.400 ljudi, država še vedno privlači številne prebežnike iz afriškega roga. Bežijo pred lakoto in konflikti, Jemen pa vidijo kot vrata v druge Zalivske države ali Evropo.
Od začetka leta je iz afriškega roga v Jemen kljub tamkajšnji humanitarni katastrofi prišlo skoraj 55.000 ljudi. Več kot polovica jih je mlajših od 18 let in bežijo iz Somalije in Eritreje, tretjina pa je žensk. Drugi prebežniki se odločijo za pot v Evropo prek Libije in Sredozemskega morja."
http://www.rtvslo.si/begunska-kriza/avstrija-dodatno-poostrila-nadzor-na-meji-zaradi-nezakonitih-prehodov/429690,prebežnik,361,"
					9. avgust 2017 ob 19:07
					Dunaj - MMC RTV SLO, STA","
G. V.
",Avstrija dodatno poostrila nadzor na meji zaradi nezakonitih prehodov,"Avstrijski notranji minister Wolfgang Sobotka je ukazal dodatno poostritev nadzora na obmejnih območjih, da bi preprečili nezakonite migracije.
Bolj intenzivno in osredotočeno bodo med drugim nadzorovali mejne prehode s Slovenijo in Madžarsko ter nadzorne točke ob meji s Slovaško, Madžarsko, Slovenijo in Italijo. Po poročanju avstrijske tiskovne agencije APA bo v okviru novega ukrepa predvidena tudi okrepljena pomoč vojakov.
Sobotka je pojasnil, da ga je generalni direktorat za javno varnost obvestil, da so v preteklih dneh v okviru kontrol na obmejnih območjih pridržali povečano število večjih skupin prebežnikov, ki so začeli uporabljati druge poti kot do sedaj.
""Generalni direktorat za javno varnost me je obvestil, da so na obmejnih območjih prijeli povečano število večjih skupin nezakonitih migrantov, ki so uporabljali manj pogoste prehode. Da bi dobili boljši pregled nad novim stanjem in da bi še naprej zmanjševali število nezakonitih prečkanj meje, bomo za nedoločen čas izvajali obsežnejši nadzor, osredotočen na ključne točke,"" je sporočil minister.
Sobotka je konkretno ukazal okrepljen, osredotočen in povečan nadzor, ki bo med drugim izveden v okviru izravnalnih ukrepov na obmejnih območjih. Nov ukrep bodo izvajali na mejnih prehodih na meji s Slovenijo in Madžarsko ter na nadzornih točkah v bližini mej s Slovaško, Madžarsko, Slovenijo in Italijo. Pri slednjem se bodo osredotočili predvsem na iskanje tihotapcev ljudi. Okrepili pa bodo tudi nadzor tovornih vlakov na tranzitni poti med Italijo in Nemčijo, torej pri prelazu Brenner.
Največ prosilcev med SirciV Avstriji je letos do julija za azil zaprosilo 14.627 ljudi, kar je po navedbah avstrijskega notranjega ministrstva skoraj enkrat manj v primerjavi z enakim obdobjem lani, ko so prejeli 28.793 prošenj.
Julija je za azil zaprosilo 2.137 migrantov, od tega jih je bilo največ iz Sirije - 675. Sledijo Afganistanci in Pakistanci, veliko pa je bilo tudi prosilcev iz Rusije, in sicer 119. V primerjavi z lanskim julijem je letos v Avstriji za azil zaprosilo 31,6 odstotka manj ljudi.
V prvih sedmih mesecih letošnjega leta so azil odobrili 12.897 prosilcem, zavrnili pa so ga v 8263 primerih. Najboljše možnosti za odobritev azila imajo še vedno Sirci. Kar 91 odstotkom prosilcev za azil iz Sirije so namreč odobrili prošnjo. Irancem odobrijo 62 odstotkov prošenj, Afganistancem pa 40 odstotkov."
http://www.rtvslo.si/kultura/film/se-eno-priznanje-za-meje-tokrat-na-crnogorskem-festivalu/429562,prebežnik,362,"
					8. avgust 2017 ob 13:36,zadnji poseg: 8. avgust 2017 ob 16:07
					Herceg Novi - MMC RTV SLO","
P. G.
","Še eno priznanje za Meje, tokrat na črnogorskem festivalu","""Zaradi drugačnega pogleda na fenomen begunske krize, ki se izogiba eksplicitnosti in pretirani dramatizaciji ter ob tem izdela enostavno, prepričljivo, nevsiljivo filmsko stališče, ki občinstvu dopušča, da o njem razmišlja, medtem ko doživlja delček fizične bolečine, ki so jo ti ljudje preživeli.""
Uvodne besede beremo v obrazložitvi, ki jo je napisala žirija 31. Filmskega festivala Herceg Novi v Črni gori, ob podelitvi posebnega priznanja režiserju Damjanu Kozoletu za kratki dokumentarni film Meje. Nagrado zlata mimoza za najboljšo moško vlogo pa je prejel igralski ansambel filma Moški ne jočejo, bosansko-hercegovskega režiserja in scenarista Alena Drljevića. Manjšinsko koprodukcijo štirih držav, Bosne in Hercegovine, Slovenije, Hrvaške in Nemčije, je sofinanciral Slovenski filmski center (SFC), slovenski koproducent je Iridium Film.
Pisal se je 25. oktober 2015 ... lep jesenski danV Kozoletovem dokumentarcu si kolona prebežnikov na lep jesenski dan v spremstvu vojakov in policistov utira svojo pot od schengenske meje med Slovenijo in Hrvaško proti sprejemnemu centru v Brežicah. Na koncu se pokrajina ne zdi tako zelo lepa, kot je bila pred tem ...
Premierna projekcija je bila lani v Mariboru, in sicer na mednarodnem festivalu dokumentarnega filma Dokudoc. Takrat so Kozoletove desetminutne in v enem kadru posnete Meje, ki so nastale tako rekoč brez sredstev, odnesle glavno nagrado.
Na lanskem Festivalu slovenskega filma v Portorožu je Kozole prejel vesno za najboljši slovenski dokumentarni film. V preteklem mesecu pa je film odnesel glavno nagrado festivala kratkega filma Maremetraggio v Trstu.
Iz Herceg Novega še v SarajevoV programu Kino Orjen, ki je del črnogorskega festivala, so obiskovalci lahko videli tudi Kozoletov večkrat nagrajeni film Nočno življenje. Sicer pa festival Herceg Novi zaznamujejo tri tekmovalne kategorije - celovečerni igrani film, dokumentarni film in sekcija študentskih filmov iz regionalnih filmskih šol. Četrti segment predstavlja revija filmov, ki so bili nagrajeni na največjih evropskih filmski festivalih.
Festival v Herceg Novem, na katerem je v tekmovalnem programu celovečernih filmov sodeloval še film makedonsko-slovensko-belgijske koprodukcije Dan brez imena makedonske režiserke Teone Mitevske, je potekal od 1. do 7. avgusta.
Dokumentarec Meje, ki je nastal v produkciji Vertiga iz Ljubljane, je bil predstavljen tudi na letošnjem Berlinalu, odpravlja se še na 23. filmski festival v Sarajevu, ki bo med 11. in 18. avgustom."
http://www.rtvslo.si/slovenija/pocitniski-dom-mnz-ja-na-slovenski-obali-sameva-ze-drugo-poletje/429515,prebežnik,765,"
					8. avgust 2017 ob 06:27
					Debeli rtič - MMC RTV SLO","
Gregor Cerar
",Počitniški dom MNZ-ja na slovenski obali sameva že drugo poletje,"Počitniški dom MNZ-ja na Debelem rtiču že drugo poletje sameva, ker je namenjen nastanitvi prosilcev za azil, vendar le če bi njihovo število naraslo. ""Trenutno je situacija v Sloveniji mirna, vendar ni mogoče z gotovostjo napovedati, kaj se bo dogajalo v prihodnjih mesecih,"" pojasnjujejo na MNZ-ju.
Slovenija v nasprotju s sosednjo Italijo trenutno nima težav zaradi nezakonitih prihodov prebežnikov. Število beguncev v Sloveniji se povečuje zgolj zaradi zaveze v okviru sheme za solidarnostno prerazporeditev prebežnikov v EU-ju. Tako je konec julija v Slovenijo prispelo iz Italije deset državljanov Eritreje. Slovenija pa je do zdaj izpolnila 38,3 odstotka svojih zavez. V Slovenijo je bilo tako že premeščenih 217 ljudi iz Italije in Grčije, od tega 149 državljanov Sirije, 45 državljanov Eritreje, 17 državljanov Iraka in šest ljudi brez državljanstva.
Čeprav kakšnih novih večjih množičnih prihodov prebežnikov v Slovenijo že nekaj časa ni bilo in je vlada sredi julija pojasnila, ""da se glede na napovedi Avstrije v Sloveniji trenutno ne pričakujejo zaostrene razmere v povezavi z nedovoljenimi migracijami na meji z Italijo,"" je del slovenske meje še naprej obdan z žičnato ograjo. Kolateralno škodo pa občutijo tudi nekateri zaposleni na policiji in na notranjem ministrstvu.
Med nastanitvenimi zmogljivostmi MNZ-ja za oddih in rekreacijo, ki so namenjeni ""vzdrževanju psihofizičnih sposobnosti delavcev,"" so ob Jadranskem morju počitniški objekti v Barbarigi pri Pulju in na Debelem rtiču. Vendar letovišče na Debelem rtiču že drugo leto sameva, saj ga je vlada vključila v t. i. kontingentni načrt, ""namenjen nastanitvi prosilcev za mednarodno zaščito, in sicer v primeru povečanega števila prosilcev in ob predhodno zapolnjenih drugih zmogljivosti.""
Na Debelem rtiču za zdaj prosilci za azil niso bili nastanjeni. Letovišče pa je kljub temu še vedno zaprto oz. v stanju pripravljenosti na ""begunski val"" tudi v poletnih mesecih. ""V Počitniškem domu Debeli rtič za zdaj ni bilo nastanjenih prosilcev za mednarodno zaščito. Vsekakor pa je nastanitev prosilcev za mednarodno zaščito odvisna od dogajanj na področju migracij. Trenutno je položaj v Sloveniji miren, vendar ni mogoče z gotovostjo napovedati, kaj se bo dogajalo v prihodnjih mesecih,"" pojasnjujejo na MNZ-ju.
Zadnje leto, ko je bil počitniški dom na Debelem rtiču odprt, leta 2015, so podatkih MNZ-ja tam našteli 6880 prenočitev. ""Zaposleni v MNZ-ju lahko uporabljajo druge počitniške enote MNZ-ja in tudi tiste, ki jih upravlja ministrstvo za javno upravo,"" še dodajajo na MNZ-ju.
SPS: MNZ bi moral biti dober gospodarZ zaprtjem počitniškega doma na Debelem rtiču, kot tudi z njegovim upravljanjem so vse prej kot zadovoljni v obeh policijskih sindikatih. V Sindikatu policistov Slovenije (SPS) pravijo, da je počitniški dom Debeli rtič v lasti MNZ-ja, ki pač kot lastnik upravlja svojo nepremičnino.
""Obžalujemo, da Počitniški dom na Debelem rtiču ne služi več svojemu osnovnemu namenu, predvsem zaradi zato, ker je bil zgrajen tudi s pomočjo samoprispevka policistov (takratnih miličnikov) in drugih zaposlenih. V SPS-u si želimo, da bi MNZ tako z navedenim objektom, kot z vsemi drugimi nepremičninami, ki jih ima v lasti ali upravljanju, ravnalo kot dober gospodar, predvsem pa, da bi se objekti uporabljali,"" pravijo v sindikatu policistov. ""Žalosti nas predvsem stanje, v katerem je objekt na Debelem rtiču, saj bi lahko ob primernem vzdrževanju in upravljanju predstavljal počitniško destinacijo za marsikaterega policista in njihove družine,"" dodajajo.
V SPS-u pravijo, da sicer v svojih počitniških objektih zagotavljajo svojim članom možnost ugodnega letovanja, kot tudi tudi s sodelovanjem z različnimi poslovnimi partnerji, tako v slovenskih zdraviliščih kot tudi na slovenski obali ter v tujini: ""Lastnih nepremičnin na obali sicer nimamo, letovanja v obmorskih krajih za naše člane pa zagotavljamo s partnerskim sodelovanjem z različnimi subjekti.""
PSS: Neprimerno ravnanje MNZ-ja s premoženjemZelo podobno je mnenje drugega policijskega sindikata, Policijskega sindikata Slovenije (PSS). ""Kot reprezentativni sindikat v Policiji se ne strinjamo s poslovanjem MNZ-ja s počitniškimi kapacitetami na Debelem rtiču, saj so bila v letih pred osamosvojitvijo vložena tudi osebna sredstva zaposlenih, tudi regresov, v te namene. Počitniška dejavnost na Debelem rtiču je bila vedno namenjena tako oddihu zaposlenih v policiji in MNZ-ju in drugim državljanom v še tako majhnem prostoru slovenskega morja in tako bi moralo biti še naprej. Mnenja smo, da ravnanje MNZ-ja s tem premoženjem v zadnjih letih absolutno ni primerno in bi morali vanj vlagati ter s tem zagotavljati rekreacijski oddih zaposlenih, ki si zelo težko privoščijo počitnice. Vendar kot sindikat žal na počitniške zmogljivosti MNZ-ja in odločitve glede njihovega delovanja nimamo vpliva,"" pravijo v policijskemu sindikatu.
PSS prav tako nima svojih počitniških zmogljivosti ob Jadranskem morju. ""V ponudbi imamo nekaj objektov v slovenskih termah ter možnost uporabe avtodoma. Imajo pa določeni območni policijski sindikati v svoji ponudbi možnost uporabe počitniških zmogljivosti v obmorskih krajih v hrvaškem primorju,"" še pravijo v PSS-ju."
http://www.rtvslo.si/svet/tunizijski-ribici-preprecili-privez-ladje-z-evropskimi-skrajnimi-desnicarji/429451,prebežnik,343,"
					7. avgust 2017 ob 11:14,zadnji poseg: 7. avgust 2017 ob 11:58
					Tunis - MMC RTV SLO","
B. V.
",Tunizijski ribiči preprečili privez ladje z evropskimi skrajnimi desničarji,"Tunizijski ribiči so preprečili pristanek ladje C-Star z evropskimi skrajnimi desničarji, ki želijo ovirati prebežnike na njihovi poti iz Afrike v Evropo.
Ladji, ki jo je najela skupina Generacija identitete s sedežem v Franciji (Génération identitaire), se tako ni uspelo privezati v Zarzisu, poroča BBC. Skrajnodesničarski aktivisti nevladne organizacije v Sredozemskem morju, ki pomagajo prebežnikom, obtožujejo sodelovanja s tihotapci ljudi.
Ribiči v Zarzisu pa so po poročanju BBC-ja dejali, da so ti aktivisti pravzaprav rasisti. Napovedali so, da ladji ne bodo dovolili, da natoči gorivo, če bo pristala, zato naj bi se ladja poskusila privezati v drugem tunizijskem pristanišču, Sfaxu ali Gabesu.
""To je najmanj, kar lahko storimo, glede na to, kar se dogaja v Sredozemlju"", je dejal Chamseddine Bourassine, vodja lokalne ribiške organizacije. ""Muslimani in Afričani umirajo,"" je dejal. Predstavnik pristanišča, ki je želel ostati neimenovan, pa je dejal: ""Da bi sem pustili rasiste? Nikoli.""
Portal middleeasteye.net poroča, da je ladja C-Star v libijskih vodah nekaj časa sledila ladji Aquarius, ki jo upravlja francoska nevladna organizacija SOS Mediterranee. Ta izvaja reševalne operacije v delu morja, kjer pogosto prihaja do smrtonostnih brodolomov ladij oziroma čolnov s prebežniki.
Tednik Mladina je sicer v petek poročal, da je tudi sicilijansko pristanišče v Catanii ladji C-Star odreklo dovoljene za privez, ladja pa ni mogla pristati niti v Grčiji, kjer so se bali protestov. Zaradi pomanjkljive dokumentacije je ladja C-Star naletela tudi v Sueškem prekopu, kjer so jo egiptovske oblasti zadržale za en teden in iskale orožje.
Humanitarci: Vrnitve prebežnikov nevarne in nezakoniteHumanitarne skupine medtem opozarjajo, da bi bili poskusi vrnitve ladij s prebežniki v Libijo zelo nevarni in nezakoniti po mednarodnem pravu.
Od začetka leta 2014 je bilo z ladij tihotapcev rešenih okoli 600.000 ljudi, ki so bili prepeljani v Italijo. V tem času jih je med prečkanjem Sredozemskega morja umrlo več kot 10.000.
Mednarodna nevladna organizacija Amnesty International je EU ta mesec obtožila, da je reševanje prebežnikov na morju večinoma prepustil humanitarnim organizacijam. Medtem so nevladne organizacije na udaru italijanskih oblasti, ki grozijo, da bodo prepovedale ladjam drugih držav, da v italijanska pristanišča dovažajo prebežnike."
http://www.rtvslo.si/kultura/film/filmski-vzklik-aj-vejveja-to-ni-begunska-kriza-ampak-kriza-clovestva/429366,prebežnik,532,"
					5. avgust 2017 ob 18:36
					Benetke - MMC RTV SLO","
M. K.
","Filmski vzklik Aj Vejveja: To ni begunska kriza, ampak kriza človeštva","Nekaj dni po tem, ko bo dopolnil 60 let, bo znani kitajski umetnik in aktivist Aj Vejvej premierno predstavil dokumentarec, v katerem bo s svetom delil pretresljive zgodbe, s katerimi se je srečal med svojimi številnimi obiski begunskih taborišč. Za distribucijske pravice za film se je že zagrebel Amazon, ki ga namerava to jesen poslati v ameriške kinematografe.
Kitajski umetnik, ki je nekoč v svojem delu kritiziral predvsem kitajsko vlado, zadnja leta pa vse svoje sile usmerja v opozarjanje na nujnost humanega pristopanja k vprašanju begunske krize, se je s svojim dokumentarcem Human Flow uvrstil v tekmovalni program beneškega filmskega festivala. Amazonova pridobitev pravic za distribuiranje filma pa bi, kot piše portal Art Newspaper, lahko pomenila, da bo ta relativno kmalu dostopen tudi na spletu.
Z dokumentarcem želi opozoriti na vse tisto, kar v zadnjih letih ""vzklika"" s svojimi monumentalnimi instalacijami napihljivih čolnov in rešilnih jopičev z otoka Lezbos - da se svet v tem trenutku ne spoprijema z begunsko krizo, ampak krizo človeštva. ""Ob soočenju z begunci smo izgubili svoje najbolj temeljne vrednote,"" je dejal marca ob predstavitvi svoje instalacije 70 metrov dolgega napihljivega čolna v Pragi.
Aj od leta 2015 obiskuje aktualna begunska žarišča na različnih koncih sveta. Potoval je ob mejo med ZDA in Mehiko, med Turčijo in Sirijo, lani pa postavil spomenik prebežnikom na grškem otoku Lezbos. Prav od tam je največ posnetkov iz dokumentarnega filma, v katerega je vključil intervjuje in posnetke iz več kot 40 begunskih taborišč iz 23 držav. Umetnik, eden najbolj znanih kitajskih disidentov, ki mu kitajske oblasti leta niso dovolile zapustiti države, v filmu sledi napornim in pogosto nevarnim potovanjem prebežnikov, ki so se zaradi revščine, vojne ali posledic podnebnih sprememb podali na iskanje boljšega doma.
Da bi razumel človeštvo v sedanjih okoliščinah ""Human Flow je osebno potovanje, poskus, da bi razumel človeštvo v sedanjih okoliščinah,"" je ob predstavitvi dokumentarca februarja dejal Aj. ""Film sem posnel z globoko vero v pomen človekovih pravic. V današnjem času negotovosti potrebujemo toliko več strpnosti, sočutja in zaupanja drug v drugega, kajti vsi smo eno. V nasprotnem primeru bo človeštvo soočeno s še večjo krizo.""
Aj svoje instalacije pogosto postavlja v dialog z razstaviščem, ki zato nikoli ni naključno izbrano. Projekt Zakon potovanja, velikanski črn čoln, je letos umestil v enega izmed razstavišč Narodne galerije v Pragi, stavbo, ki je bila med letoma 1939 in 1941 zbirna točka Judov, preden so jih deportirali v taborišče Terezin. Že postavitev Pragi je zgovorna, saj je s tem neposredno nagovarjal Češko kot eno izmed ostrih nasprotnic obveznih kvot za premestitev beguncev. In ko je okna piana nobile palače Strozzi v Firencah prekril z rdečimi gumijastimi čolni, je podobno trkal na vest Italije, številnim beguncem prve postaje na poti proti boljšemu življenju, kjer se, podobno kot povsod po Evropi, trejo mnenja o reševanju problematike.
""To je tragedija in hkrati zločin"" Nekaj prahu bi znal zato dvigniti tudi s premiero v Benetkah, čeprav bo predstavitev na mednarodnem festivalu vseeno tudi poziv celotni Evropi, da se preneha sprenevedati. ""Če ne bomo sprejeli ljudi, ki so žrtve vojne in obupano iščejo mir, kriza ne bo udarila prizadetih, ampak tiste, ki se pretvarjajo, da težav ni. To je tragedija in hkrati zločin,"" je prepričan umetnik."
http://www.rtvslo.si/svet/17-odstotni-porast-smrtnih-zrtev-preckanja-meje-med-mehiko-in-zda/429365,prebežnik,336,"
					5. avgust 2017 ob 18:15
					Washington - MMC RTV SLO","
B. V.
",17-odstotni porast smrtnih žrtev prečkanja meje med Mehiko in ZDA,"V prvih sedmih mesecih letošnjega leta je med prečkanjem meje med Mehiko in ZDA umrlo več ljudi kot lani v enakem obdobju, čeprav naj bi poskušalo mejo prečkati precej manj ljudi, ugotavlja Mednarodna organizacija za migracije (IOM).
Medtem ko so v prvih sedmih mesecih leta 2016 na meji med državama umrli 204 ljudje, jih je v enakem obdobju letos umrlo 232, ugotovitve IOM-a navaja britanski Guardian.
Ameriška obmejna policija medtem sporoča, da je bilo v prvi polovici leta 2017 prijetih okoli pol manj prebežnikov kot v enakem obdobju lani, okoli 140.000 v primerjavi z okoli 270.000.
Sodelavec ameriške organizacije za promocijo človekovih pravic Washingtonski urad za Latinsko Ameriko Adam Isacson je dejal, da je porast smrtnih žrtev šokanten glede na manjše število prijetih ljudi, kar nakazuje, da je manj tudi poskusov prečkanja meje.
So razlog strožje politike v ZDA?Poročilo IOM-a sicer ne ugotavlja razlogov za razliko, zgodovinsko gledano pa so strožje politike na področju priseljevanja v ZDA pomenile, da so se ljudje odločali za nevarnejše poti, piše Guardian. Te politike namreč ne upoštevajo dejavnikov, ki ljudi silijo k odhodu iz svojih držav, kot recimo nasilje tolp, kriminal in pomanjkanje gospodarskih priložnosti.
Julija je bilo zaznanih več smrtnih primerov kot kateri koli drug mesec letos. Odkrili so 50 trupel, med katerimi so tudi trupla 10 ljudi, ki so umrli v času prevoza čez mejo v tovornjaku. Nekaj dni pozneje so najmanj štirje ljudje, med njimi tudi dva otroka, umrli med poskusom prečkanja reke Rio Grande.
Isacson je kot morebitna razloga za več žrtev navedel posebej vroče poletje in vse več nasilja v obmejnih mestih.
Obstaja tudi zaskrbljenost, da se vse več žensk in otrok odloča za nevarna prečkanja meje, namesto da zaprosijo za azil. Odkar je bil lani za ameriškega predsednika izvoljen Donald Trump, je namreč zaznan porast primerov, v katerih uradniki na področju priseljevanja na ameriški južni meji nezakonito zavračajo prosilce za azil.
IOM še poroča, da je število smrtnih žrtev verjetno večje, saj do takšnih primerov pogosto pride na odročnih puščavskih predelih ali v reki."
http://www.rtvslo.si/svet/italija-policija-zasegla-ladjo-nemskih-humanitarcev/429279,prebežnik,264,"
					4. avgust 2017 ob 15:42
					Rim - MMC RTV SLO, Radio Slovenija","
Janko Petrovec, Radio Slovenija
",Italija: Policija zasegla ladjo nemških humanitarcev,"Italijanski policisti so začasno zasegli ladjo manjše nemške humanitarne skupine Jugend Rettet. Posadka je namreč osumljena gojenja neposrednih stikov s tihotapci prebežnikov.
Jugend Rettet deluje v Sredozemskem morju dobro leto. Leta 2015 jo je v Nemčiji ustanovila skupina mladih aktivistov, ki jih italijanski viri umeščajo v zgornji srednji razred. Njena ladja Iuventa pluje pod nizozemsko zastavo, gre pa za predelano tridesetmetrsko ribiško ladjo.
Iuvento so v noči na sredo pred Lampeduso ustavili italijanski policisti in jo usmerili v pristanišče. Najprej so informativno zaslišali njeno posadko, po ukazu sodišča iz Trapanija pa so zasegli ladjo. Jugend Rettet naj bi namreč s svojimi dejanji podpiral nezakonito priseljevanje v Italijo.
Oblasti imele agenta na humanitarni ladjiPreiskovalci so delovanje te nemške organizacije nadzorovali že nekaj časa, tudi s pomočjo prikritega agenta na ladji druge človekoljubne organizacije - Save The Children.
Tako so prišli do video- in avdioposnetkov, ki naj bi potrjevali vsaj tri stike s tihotapci in druge nepravilnosti pri delovanju. Med drugim gre za pogosto vplutje v libijske teritorialne vode, prekrcavanje prebežnikov s tihotapskih čolnov v njihovi prisotnosti, tudi takrat, ko ljudje niso bili v smrtni nevarnosti.
Nova obtožba je sledila v četrtek. Kapitan Iuvente naj bi skupaj z vodji nekaterih drugih organizacij sodeloval v skupini na družbenem omrežju oziroma aplikaciji Whatsapp, v katerega naj bi informacije o lokacijah čolnov s prebežniki prihajale neposredno od tihotapcev z ljudmi. Skupino Jugend Rettet celo sumijo, da je hotela vzpostaviti paralelni logistični sistem, ki bi obšel koordinacijski center italijanske obalne straže v Rimu. Trapansko sodišče je ukazalo še zaseg osebnih računalnikov na ladji, ki ostaja zasidrana v pristanišču na Lampedusi."
http://www.rtvslo.si/begunska-kriza/italijanske-ladje-se-bodo-v-libijskih-vodah-bojevale-proti-tihotapcem-ljudi/429133,prebežnik,562,"
					3. avgust 2017 ob 08:55
					Rim - MMC RTV SLO","
A. P. J.
",Italijanske ladje se bodo v libijskih vodah bojevale proti tihotapcem ljudi,"Oba domova italijanskega parlamenta sta potrdila vojaško misijo pred obalo Libije, s katero se bodo borili proti tihotapcem ljudi. Obenem so sprejeli pravilnik, ki otežuje delovanje nevladnih organizacij v Sredozemlju.
V poslanski zbornici je za misijo glasovalo 328 od 630 poslancev, v senatu pa v prvem krogu 191 poslancev v 315-članskem senatu, v drugem pa 170. Z obrambnega ministrstva so sporočili, da je ena vojaška ladja že na poti v libijsko prestolnico Tripolis in da je z dovoljenjem libijskih oblasti zaplula v libijske vode.
Načrt premierja GentilonijaZa misijo, v okviru katere bodo v Libijo poslali ladje za okrepitev libijske obalne straže, je v petek zeleno luč prižgala že italijanska vlada. Tehnična in logistična podpora libijske obalne straže v boju proti tihotapljenju z ljudmi ne bo ogrozila suverenosti Libije, ampak jo okrepila, je poslancem zagotovila italijanska obrambna ministrica Roberta Pinotti. Načrt je prvi oblikoval italijanski premier Paolo Gentiloni po pogovorih prejšnji teden z libijskim kolegom Fajezom Al Saradžem.
Italija upa, da bodo z vojaško misijo pripomogli k stabilizaciji Libije in bolje nadzorovali številne prebežnike, ki v Italijo prihajajo iz Libije čez Sredozemsko morje. Misija bo trajala predvidoma do konca leta.
Opozorila nevladnih organizacijZ italijansko tehnologijo naj bi lahko celo iskali ladje s prebežniki, ki bi jih nato libijska obalna straža prepeljala spet na celino. A kritiki se bojijo, da libijske oblasti tem ljudem ne morejo nuditi primernih nastanitvenih možnosti.
Organizacija za človekove pravice Human Rights Watch (HRW) je zato opozorila pred misijo. ""Misija italijanske mornarice v libijskih vodah bi lahko vodila v arbitrarna pridržanja ljudi v neprimernih razmerah,"" je dejala direktorica HRW za Evropo in Srednjo Azijo Judith Sunderland in dodala: ""Po letih reševanja življenj na morju se Italija pripravlja, da bo pomagala libijskim silam, ki so znane po tem, da zadržujejo ljudi v razmerah, ki jih izpostavljajo resnemu tveganju mučenja, spolnih zlorab in prisilnega dela. Zaradi takšne poteze bi lahko Italijo povezali s kršenjem človekovih pravic.""
Tudi nevladna organizacija Amnesty International je kritizirala vojaško misijo. Kot so zapisali, je namen misije, da bojne ladje zadržujejo prebežnike, namesto da bi jih rešili in varovali.
Zasegli nemško ladjo IuventaItalijansko državno tožilstvo v Trapaniju je pri Lampedusi v sredo že preventivno zaseglo ladjo Iuventa nemške humanitarne organizacije Jugend Rettet. Po poročanju italijanskih medijev ladjo preiskujejo zaradi suma, ker naj bi organizacija pomagala pri nezakonitih migracijah. Organizacija očitke zavrača. ""Preiskava se je začela oktobra leta 2016 in so jo izvedli z uporabo izdelanih tehnik in preiskovalne tehnologije, našli smo posredne dokaze, da so ladjo Iuventa uporabljala za dejavnosti, ki pomagajo nezakonitim migracijam,"" je pisalo v izjavi tožilstva.
Nemška organizacija je bila ena od šestih organizacij, ki v ponedeljek ni želela podpisati kodeksa ravnanja v Sredozemlju, ki ga je predstavila italijanska vlada. Kot poroča Janko Petrovec, dopisnik RTV Slovenija iz Rima, pravilnik ni zakon in ne predvideva sankcij. Zato pa je italijanski notranji minister Marco Minniti napovedal, da nepodpisnice ne bodo mogle več reševati prebežnikov. V protislovnem položaju se je tako znašla italijanska obalna straža, ki naj bi uveljavljala novi pravilnik, hkrati pa ne more ignorirati humanitarnih ladij, ki ostajajo na morju. Med nepodpisnicami so Sos Mediteranee, ki ima trenutno na krovu svojega Aquariusa 119 živih in 9 mrtvih prebežnikov ter Zdravniki brez meja, ki so znova izpluli proti Libiji.
Od začetka letošnjega leta do srede je v Italijo prispelo 95.215 prebežnikov. V istem obdobju lani jih je bilo 97.892, kar je 2,7 odstotka več kot letos."
http://www.rtvslo.si/begunska-kriza/slovaska-bo-kljub-nasprotovanju-kvotam-sprejela-60-prebeznikov/429039,prebežnik,194,"
					1. avgust 2017 ob 19:19
					Bratislava - MMC RTV SLO, STA","
J. R.
",Slovaška bo kljub nasprotovanju kvotam sprejela 60 prebežnikov,"Slovaška je izrazila pripravljenost za prostovoljni sprejem 60 prebežnikov, čeprav načeloma vztraja pri nasprotovanju kvotam za sprejem prebežnikov znotraj držav članic Evropske unije.
Pri sprejemu 60 prebežnikov ne gre za nove obveznosti Slovaške, so poudarili iz Bratislave in dodali, da Slovaška s sprejemom 50 beguncev iz Italije in desetih iz Grčije zgolj izpolnjuje svoje prejšnje prostovoljno dane obljube, še naprej pa skupaj s preostalo trojko višegrajske četverice nasprotuje kvotam za porazdelitev.
Madžarska, Češka in Poljska so se zaradi nasprotovanja sporazumom znašle pod kritikami EU-ja. Sodelovanje Slovaške pri sprejemu na prostovoljni osnovi je državi do zdaj prihranilo postopke EU-ja.
Slovaška socialdemokratska vlada pod vodstvom Roberta Fica se je doma zaradi tega znašla pod plazom kritik. Tako liberalna kot desna opozicija Ficu očitata, da nasprotovanja sprejema prebežnikov ne zagovarja dovolj odločno.
Slovaška pripravljena sprejeti 100 ljudiSkupaj s Češko, Madžarsko in Romunijo je bila Slovaška septembra 2015 preglasovana, ko so notranji ministri izglasovali prerazporeditev do 12.000 beguncev iz Grčije in Italije v druge države članice EU-ja. Decembra istega leta je Slovaška skupaj z Madžarsko celo vložila tožbo pred Sodiščem EU-ja, vendar je hkrati privolila, da prostovoljno sprejme 100 prebežnikov. Do zdaj je sprejela 16 prebežnikov iz Grčije."
http://www.rtvslo.si/begunska-kriza/vecina-nevladnih-organizacij-zavrnila-kodeks-ravnanja-v-sredozemlju/428987,prebežnik,433,"
					1. avgust 2017 ob 12:03
					Rim - MMC RTV SLO, STA","
J. R.
",Večina nevladnih organizacij zavrnila kodeks ravnanja v Sredozemlju,"Več nevladnih organizacij na ponedeljkovem srečanju s predstavniki italijanske vlade ni podpisalo kodeksa ravnanja pri reševanju prebežnikov v Sredozemskem morju.
S pravilnikom želi Italija nevladnim organizacijam prepovedati približevanje libijskim teritorialnim vodam in komunikacijo s tihotapci ljudi ter zahteva navzočnost policije na njihovih ladjah. Predlog oblikovanja kodeksa so notranji ministri članic Evropske unije podprli julija, da bi zagotovili reševanje ljudi v okviru usklajenih pravil.
Nevladne organizacije so pomemben dejavnik v reševalnih misijah, saj so letos na obalo prepeljale kar tretjino, medtem ko so leta 2014 prepeljale manj kot odstotek prebežnikov, poroča Guardian.
Pet od osmih nevladnih organizacij, sodelujočih na ponedeljkovem zasedanju z vlado, ni želelo podpisati kodeksa. Organizacije, ki kodeksa niso podpisale, so s tem zavrnile organiziran sistem reševanja in ""sprejemajo vse konkretne posledice, ki jih to lahko prinese"", sporoča italijansko notranje ministrstvo.
Večina organizacij proti kodeksuVodja delegacije Zdravnikov brez meja v Italiji Tommaso Fabbri je ob tem dejal, da niso policisti, temveč zdravniki. ""Pomorska pravila so osrednje vprašanje, nimamo zadostnih zagotovil glede nošenja orožja policistov na svojih plovilih,"" je po zadnjem dnevu pogajanj predstavnikov nevladnih organizacij z italijansko vlado povedal Fabbri in dodal, da bodo na podlagi pomorskega mednarodnega prava še naprej reševali ljudi, so pa odprti za nadzor.
""Naša plovila srečujejo veliko prebežniških čolnov. Med življenjem in smrtjo na morju odločajo minute. Kodeks ogroža občutljivo delovanje različnih reševalnih ladij,"" je v pismu notranjemu ministru Marcu Minnitiju zapisal vodja organizacije MSF Italy Gabriele Eminente, a tudi zapisal, da MSF vseeno želi sodelovati z ministrstvom za učinkovitejše reševanje.
""Najspornejša točka kodeksa je zavezanost pomoči italijanski policiji pri preiskavah in sprejemanju oboroženih policistov na krov. To je v nasprotju s humanitarnim načelom nevtralnosti. Ne želimo biti del konflikta,"" pa je povedal koordinator nemške organizacije Jugend Rettet Titus Molkenbur.
Ob Zdravnikih brez meja, MSF-ju in Jugend Rettet so kodeks zavrnile še nemški skupini Sea-Watch, Sea-Eye in francoska SOS Mediterranée abstained.
Tri organizacije kodeks podprleKodeks so podpisale tri nevladne organizacije - Save the Children, malteški Moas in španska Proactiva Open Arms. Generalni direktor nevladne organizacije Save the Children Valerio Neri je odločitev utemeljil s tem, da želijo s transparentnostjo zagotoviti nadaljevanje operacije reševanja.
Humanitarne ladje izvedle 35 odstotkov reševalnih operacijOd leta 2015 več kot deset zasebnih humanitarnih ladij patruljira na odprtem morju blizu Libije. Te so po podatkih italijanske obalne straže opravile 35 odstotkov vseh letošnjih reševalnih operacij. Reševanje izvajajo tudi italijanske, evropske in trgovske ladje.
Tihotapci ljudi so lani začeli izkoriščati navzočnost humanitarnih skupin blizu libijskih voda s pošiljanjem prebežnikov na pot v vse slabših plovilih. Prebežnikom so za pot tudi računali več, ne da bi jim zagotovili vodo, gorivo ali satelitski telefon za primer nesreče."
http://www.rtvslo.si/svet/nova-centra-za-prebeznike-iz-calaisa/428950,prebežnik,293,"
					31. julij 2017 ob 19:51
					Pariz - MMC RTV SLO, STA","
A. Č.
",Nova centra za prebežnike iz Calaisa,"Na severu Francije bodo v 10 dneh odprli dva centra za prebežnike, ki želijo čez Rokavski preliv priti iz Francije v Veliko Britanijo, najpogosteje prek pristanišča Calais. Trenutno jih je v bližini Calaisa med 350 in 400.
Francoski notranji minister Gerard Collomb je pojasnil, da v Calaisu ne bo bivališč za prebežnike, bodo pa vzpostavili dva nova centra zanje, in sicer v krajih Troisvaux in Bailleul, ki sta od pristaniškega mesta oddaljena okoli 80 kilometrov. V vsakem naj bi bilo prostora za okoli 300 ljudi, v njih pa naj bi med drugim preverili njihov pravni status, je še dejal.
Na francosko stran Rokavskega preliva prihajajo vedno novi prebežniki, ki skušajo nezakonito priti v Veliko Britanijo. Po ministrovih besedah naj bi jih bilo v bližini Calaisa trenutno med 350 in 400. Francoske oblasti želijo preprečiti, da bi na območju nastalo novo barakarsko naselje, potem ko so oktobra lani tam zaprli ilegalno migrantsko naselje, znano kot Džungla, še prej pa iz njega evakuirali kakih 6.000 prebežnikov.
Županja se upira navodilom sodišča Collomb je novico o dveh novih centrih sporočil, potem ko je francoski državni svet, najvišje upravno sodišče v državi, danes razsodil, da morajo oblasti prebežnikom zagotoviti tekočo vodo in sanitarije. To je že junija odločilo sodišče v Lillu, a sta se francosko notranje ministrstvo in mesto Calais na to pritožila.
Državni svet je v utemeljitvi odločitve danes poudaril, da imajo prebežniki rane in garje, ker nimajo možnosti, da bi se umili ali oprali svoja oblačila in posledično resne psihične težave. Dozdajšnje ravnanje države pa je sodišče označilo za ""resen in očitno nezakonit udarec temeljnim pravicam"".
Županja Calaisa Natacha Bouchart je že napovedala, da odločitve sodišča ne bo upoštevala. ""Odločitev državnega sveta je nepravična do prebivalcev Calaisa, ker jim grozi z novo Džunglo,"" je dejala."
http://www.rtvslo.si/svet/hamburg-26-letni-napadalec-je-bil-znan-policiji/428779,prebežnik,326,"
					29. julij 2017 ob 12:30,zadnji poseg: 29. julij 2017 ob 13:11
					Hamburg - MMC RTV SLO","
K. T.
",Hamburg: 26-letni napadalec je bil znan policiji,"Nemška policija je po petkovem napadu, ko je v Hamburgu moški v supermarketu z nožem ubil enega človeka in šest ljudi ranil, preiskala dom za prebežnike, kjer je napadalec živel.
26-letni osumljenec, ki je bil rojen v Združenih arabskih emiratih, je čakal na deportacijo in ni imel ustreznih papirjev, poroča Deutsche Welle. Policija je bila po preiskavi zatočišča v Langenhornu skopa z informacijami. ""Za zdaj ne moremo povedati, ali smo na tej stopnji preiskave kaj našli,"" je dejal tiskovni predstavnik policije.
Pozneje je notranji minister hamburške zvezne dežele Andy Grote na novinarski konferenci povedal, da je bil napadalec znan policiji zaradi svojih islamističnih teženj, deportirati pa ga niso mogli, ker ni imel identifikacijskih dokumentov, imel pa naj bi psihološke države. Načelnik hamburške policije Ralf Martin Meyer je dejal, da prvi izsledki preiskavi kažejo, da je napadalec deloval sam, a da ne morejo izključiti možnosti, da je imel pomočnike.
Kot smo poročali, je v petek popoldne moški z nožem napadel nakupovalce v supermarketu v Barmbeku, pri čemer je ubil 50-letnega moškega, ranjeni pa so še štirje moški in ženske, stari od 19 do 64 let, ter 35-letnik, ki je stekel za napadalcem in ga skušal obvladati.
Kot še poroča Deutsche Welle, naj bi napadalec med napadom vzklikal Bog je velik, po besedah hamburškega župana Olafa Scholza pa naj bi bil motiv za napad sovraštvo. Kot je pojasnil, naj bi napadalec čakal na deportacijo, ki pa je zaradi pomanjkanja ustreznih dokumentov še niso izvedli. ""Besen sem, da je napadalec nekdo, ki je pri nas iskal zaščito, potem pa svoje sovraštvo usmeril proti nam,"" je bil oster Scholz. ""Ti kriminalci želijo okužiti našo svobodno družbo s strahom, toda ne bo jim uspelo,"" je še dejal in dodal, da napad kaže, da je treba pravne in praktične ovire za izvajanja deportacij odstraniti.
Nemška televizija navaja pisanje tednika Spiegel, da naj bi imel osumljenec stike z islamističnimi skrajneži, imel pa naj bi tudi težave z zlorabo mamil in z duševnim zdravjem."
http://www.rtvslo.si/kultura/gledamo/filmska-recenzija-druga-stran-upanja/428746,prebežnik,430,"
					28. julij 2017 ob 19:15
					Ljubljana - MMC RTV SLO","

",Filmska recenzija: Druga stran upanja,"Med kupi premoga na zanikrni tovorni ladji skrivaj prispe v helsinško pristanišče tudi sirski begunec Khaled. Ko se uredi in zaprosi za azil, takoj pade v mlin birokratskega sistema, neskončnega čakanja in omejenih možnosti.
Na drugi strani mesta pa se ostareli trgovski potnik Wikström loči od žene, proda svoj posel in sanja o novem življenju. Kupi zanikrno restavracijo. Ko Khaledu zavrnejo prošnjo za azil, pobegne iz zbirnega centra in se po vrsti zapletov sreča z Wikströmom. Njegova ne najsposobnejša ekipa ga kot ilegalca vzame v zaščito, dogodki, ki se jima dogajajo, pa postanejo do neke mere skupni.
Finski avtorski posebnež Aki Kaurismäki se je s celovečernim filmom Druga stran upanja šest let po filmu Le Havre iz leta 2011 vrnil na mednarodno prizorišče z nadaljevanjem tematiziranja pristanišč in ilegalcev. Če bi za humor prejšnjega filma lahko rekli, da je nekoliko chaplinovski, je v Drugi strani upanja malce keatonovski, sicer pa v večini parametrov Kaurismäki ostaja zvest svojemu občutljivemu filmskemu jeziku. Ta je sestavljen iz statičnih, vizualno izpiljenih kadrov v mojstrskem ritmu, grenko-sladkih gegov in duhovitih situacij, ki so pogosto absurdno postavljene nasproti nemili vsebini oziroma tragikomičnim usodam večnih obstrancev.
Tako Kaurismäki ustvarja svojevrsten fazni zamik med prepoznavno vsakdanjo resničnostjo in avtorsko kreacijo svojega sveta, ki mu ostaja dosledno zvest, čeprav ga je z leti dohitela trendovska ""vintage-"" oziroma ""retroestetika"". Kaurismäki je bil pač filmski hipster, še preden je to postalo moderno.
Celovečerni film Druga stran upanja, s katerim je avtor neposredno zakorakal v aktualizem, je simpatičen, polikan, pravoveren, filantropski, prisrčen film o tem, kako zlahka birokracija razčloveči in kako na videz pravičniška družba človeka oropa dostojanstva. Kar zadeva globino reza v umetniško snov, pa imam sam drugačno mnenje od večinskega, ki mu je ne nazadnje podelilo tudi srebrnega medveda na letošnjem Berlinalu. Menim namreč, da gre v vizualnem in vsebinskem pogledu za izrazit konstrukt, saj je Kaurismäki v želji, da bi gledalec v prebežniku uvidel svojega bližnjega, iz Khaleda napravil nekaj med karikaturo in stereotipom. To sicer ni posebna izjema v njegovem načinu dela, je pa problematično zaradi obrnjenega rasizma: prebežnik je lep, dober, plemenit, inteligenten, potrpežljiv, malce skrivnosten, melanholičen ...
Skratka, bolj kot pravi človek v stiski je to idealistična, enostranska zbirka pozitivnih lastnosti, s katero že tako varljivo kompleksnost splošči na enodimenzionalno agitko. Če kdo ne bi bil dovolj ganjen, je tu za rezervo še kužek z žalostnim pogledom, in ko se s Khaledom pred inšpekcijo skrijeta v stranišče, postane to – najbrž nehote – osrednja vizualna prispodoba filma: Kaurismäki obravnava prebežnika kot nebogljenega hišnega ljubljenčka.
Gorazd Trušnovec, iz oddaje Gremo v kino na 1. programu Radia Slovenija."
http://www.rtvslo.si/slovenija/slovenija-sprejela-skupino-desetih-prebeznikov-iz-eritreje/428658,prebežnik,197,"
					27. julij 2017 ob 17:49,zadnji poseg: 27. julij 2017 ob 18:28
					Ljubljana - MMC RTV SLO, STA","
J. R.
",Slovenija sprejela skupino desetih prebežnikov iz Eritreje,"V Slovenijo je v sredo prispelo deset državljanov Eritreje, so sporočili z notranjega ministrstva. Prebežniki so iz Italije prišli v sklopu sheme za solidarnostno prerazporeditev prebežnikov po Evropski uniji.
Po navedbah ministrstva je bilo iz Italije in Grčije v Slovenijo premeščenih 217 prebežnikov - 149 državljanov Sirije, 45 državljanov Eritreje, 17 državljanov Iraka in šest oseb brez državljanstva. Število premeščenih oseb predstavlja 38,3 odstotka skupne zaveze Slovenije.
Na ministrstvu so ob tem spomnili, da je Slovenija konec maja in junija dala še dve novi zavezi za premestitev prebežnikov iz Italije in Grčije.
Premestitev beguncev je mehanizem solidarnosti znotraj EU-ja. V skladu z vladnim načrtom naj bi do konca leta iz Italije in Grčije premestili skupno 567 prebežnikov, prihode pa so razdelili na manjše skupine.
Prosilci za azil postopek začeli v Italiji oz. GrčijiPrebežniki v okviru premestitvene sheme v Slovenijo prihajajo kot prosilci za azil, ki so postopek za pridobitev mednarodne zaščite že začeli v Grčiji oziroma Italiji. Zaradi tega se postopki za mednarodno zaščito v Sloveniji izvedejo relativno hitro. Tudi verjetnost za uspešnost prošnje je posledično precej velika. Begunci namreč prihajajo iz držav, iz katerih je prosilcem v državah EU-ja status priznan v več kot 75 odstotkih."
http://www.rtvslo.si/begunska-kriza/italija-namerava-v-libijskih-vodah-prestrezati-in-nato-tudi-vracati-prebeznike/428636,prebežnik,479,"
					27. julij 2017 ob 15:23,zadnji poseg: 27. julij 2017 ob 15:36
					Rim, Orleans - MMC RTV SLO, Reuters, STA","
J. R.
",Italija namerava v libijskih vodah prestrezati in nato tudi vračati prebežnike,"Italija namerava v libijskih vodah do avgusta namestiti več ladij, s katerimi bodo poskušali zajeziti tok prebežnikov. Francija bo po besedah predsednika Macrona prosilce za azil preverjala že v Libiji.
Italijanski vladni predlog predvideva, da bo vojska do konca avgusta v Libijo poslala floto petih ladij s tisoč vojaki, ki bodo že v libijskih vodah prestrezali prebežnike in jih vračali v Libijo. Predlog mora najprej potrditi vladni kabinet, nato pa bo o njem glasoval še parlament.
Premier Paolo Gentiloni se je že sešel z vojaškimi poveljniki in ministri, s katerimi je glede na izjavo razpravljal o varnosti, migracijah in libijskem položaju. Po njegovih besedah je libijska vlada italijanske ladje povabila v svoje teritorialne vode, predtem pa je pomorskim reševalnim misijam Evropske unije to sicer odklanjala. Iz Severne Afrike je od leta 2014 v Italijo prispelo okoli 600.000 prebežnikov. Večina je prišla prek Libije, kjer se je po padcu Moamerja Gadafija v državi razcvetela trgovina z ljudmi. Podrobnosti italijanskega predloga, kot je območje italijanskega patruljiranja in način sodelovanja z libijskimi pomorskimi službami, morata vladi še doreči. Za zdaj je znano le, da naj bi italijanske ladje prestrezale plovila s prebežniki in te prepeljale nazaj v Libijo. Po poročanju časopisa Corriere della Sera naj bi poleg ladijske flote v operacijah sodelovali tudi letala, helikopterji in brezpilotni letalniki. Libija za prebežnike ni varnaPrebežnike, ki dosežejo območje mednarodnih voda, so italijanske varnostne službe in ladje humanitarnih organizacij prevažale v Italijo, saj Libija ni varno območje za prebežnike. Zaradi tega je vračanje prebežnikov v Libijo iz mednarodnih voda oz. držav Evropske unije proti mednarodni zakonodaji. Združeni narodi razmere v libijskih begunskih taboriščih, kamor pomorske službe prebežnike vračajo, ocenjujejo za nehumane. Italija ZN poziva, naj povečajo svojo prisotnost in pomagajo voditi taborišča v skladu s človekovimi pravicami. Macron predlaga centre za preverjanje prebežnikov v Libiji in NigruMedtem je francoski predsednik Emmanuel Macron napovedal, da bo Francija še to poletje v Libiji vzpostavila centre za obravnavo prosilcev za azil, ki želijo prek Sredozemskega morja v Evropo. Z ukrepom želijo ljudem, ki niso upravičeni do azila, preprečiti tvegano pot prek morja, pravi Macron.
""V italijanske centre želim poslati odprave francoskega urada za zaščito beguncev, pripravljen pa sem jih poslati tudi v Libijo,"" je pojasnil in dodal, da bi lahko takšne centre oblikovali tudi v Nigru.
""Vzpostaviti je treba varnostne pogoje, ki jih trenutno ni,"" so še sporočili iz Elizejske palače in dodali, da je cilj zagotoviti predobravnavo prošenj. Macron je poudaril tudi, da je treba Libijo stabilizirati.
Prekinitev ognja v LibijiFrancoski predsednik je sicer v torek gostil srečanje blizu Pariza, na katerem sta se predsednik mednarodno priznane libijske prehodne vlade Fajez Al Saradž in vojaški poveljnik Kalifa Haftar dogovorila za prekinitev ognja po vsej državi in pripravi volitev prihodnjo pomlad.
Letos je sicer po podatkih Mednarodne organizacije za migracije iz Libije v Evropo prek Sredozemskega morja prispelo več kot 100.000 ljudi. Več kot 2.300 jih je utonilo."
http://www.rtvslo.si/begunska-kriza/pravobranilec-sodisce-eu-ja-naj-zavrne-madzarsko-slovasko-tozbo-glede-begunskih-kvot/428562,prebežnik,486,"
					26. julij 2017 ob 17:09
					Bruselj - MMC RTV SLO, STA","
J. R.
",Pravobranilec: Sodišče EU-ja naj zavrne madžarsko-slovaško tožbo glede begunskih kvot,"Generalni pravobranilec Sodišča EU-ja je podal mnenje, da bi moralo sodišče zavrniti tožbi, ki sta ju decembra 2015 vložili Slovaška in Madžarska, s katerima zahtevata odpravo kvot za porazdelitev beguncev.
Madžarska in Slovaška trdita, da je EU prekršil lastno zakonodajo, ko je večina članic septembra 2015 sprejela zavezujočo odločitev o uvedbi kvot za porazdelitev okoli 120.000 prebežnikov iz Italije in Grčije po članicah Unije. Proti uvedbi kvot sta poleg Madžarske in Slovaške tedaj glasovali še Češka in Romunija.
Generalni pravobranilec Yves Bot je zapisal, da evropske pogodbe omogočajo sprejemanje ukrepov za spopadanje z jasno opredeljenimi izjemnimi razmerami. Po njegovi oceni EU s sprejetjem odločitve ni presegel svojih pristojnosti, vzpostavljeni mehanizem za premeščanje prebežnikov pa je primeren ukrep za reševanje položaja v Grčiji in Italiji.
Sodišče EU-ja naj bi končno odločitev o zadevi sprejelo še letos, predvidoma septembra. Mnenje pravobranilca za sodišče ni zavezujoče, a zelo pogosto mu v razsodbi sledi.
Slovaško pravosodno ministrstvo je za DPA sporočilo, da na podlagi izjav pravobranilca ne nameravajo delati sklepov. ""Priporočilo generalnega pravobranilca ni zavezujoče za sodišče,"" je sporočilo ministrstvo. ""Zato ne moremo predvidevati, ali ga bo Sodišče EU-ja upoštevalo. Želimo počakati do končne odločitve, katere datum pa še ni znan,"" so dodali.
Szijjarto: Mnenje pravobranilca del Sorosovega načrtaMadžarski zunanji minister Peter Szijjarto je o mnenju pravobranilca dejal, da ""je popolnoma v skladu s procesom, imenovanim Sorosov načrt"". Svoje besede je pojasnil z navedbami, da je bil ameriški milijarder madžarskih korenin George Soros v Bruslju sprejet kot voditelj Madžarske, ""potem pa so vse evropske institucije še bolj pritisnile na Madžarsko in srednjeevropske države, da morajo sprejeti nezakonite migrante"". Dodal je, da teh Madžarska ne želi sprejeti in da zdaj čakajo na končno odločitev sodišča.
Evropska komisija nadaljuje pravne postopke proti kršiteljicamMedtem Evropska komisija zaradi nesodelovanja pri premeščanju prebežnikov iz Italije in Grčije nadaljuje pravne postopke proti Češki, Madžarski in Poljski, ki jim je poslala drugi opomin zaradi nesolidarnosti. Če ne bo ustreznega odziva, je naslednji korak tožba na Sodišču EU-ja. Izjemoma imajo države le mesec dni časa za odziv, namesto običajnih dveh mesecev.
Julijsko poročilo o izvajanju načrtov za premeščanje in preseljevanje beguncev kaže, da je bil junij rekorden mesec: iz Grčije so premestili 2000 prosilcev za azil, iz Italije pa 1000. Ob tem so Malta, Latvija in Norveška zelo blizu izpolnitve svojih kvot, poudarja Komisija, za primere dobrega delovanja pa navaja še Švedsko, Španijo in Nemčijo.
Konec premeščanja do septembra?Evropski komisar za migracije Dimitris Avramopulos ob tem poudarja, da premeščanje deluje, kjer je politična volja. Z junijskim tempom premeščanja bi lahko do septembra premestili vse do tega upravičene, ocenjuje komisija in poudarja, da je treba pospešiti premeščanje iz Italije zaradi razmer na osrednji sredozemski poti. Italijo komisija poziva tudi k ustrezni registraciji 25.000 Eritrejcev, ki so prišli v državo od začetka lanskega leta, saj jih je bilo do zdaj za premestitev prijavljenih le 10.000.
Članice so doslej premestile 24.676 ljudi, od tega 16.803 iz Grčije in 7.873 iz Italije."
http://www.rtvslo.si/svet/bodo-italijanske-ladje-delovale-v-libijskih-ozemeljskih-vodah/428540,prebežnik,232,"
					26. julij 2017 ob 12:38
					Rim - MMC RTV SLO, Reuters","
G. V.
",Bodo italijanske ladje delovale v libijskih ozemeljskih vodah?,"Mednarodno priznana libijska vlada je Rim prosila za podporo italijanske mornarice v boju proti tihotapcem ljudi v libijskih ozemeljskih vodah.
Italijanski premier Paolo Gentiloni je v Rimu gostil libijskega premierja Fajeza Al Saraja, ki je v italijansko prestolnico prispel iz Pariza, kjer sta v torek z vojaškim poveljnikom Kalifo Haftarjem, ki nadzira vzhod Libije, dosegla dogovor o prekinitvi ognja po vsej državi in pripravi volitev prihodnjo pomlad.
""Pred nekaj dnevi mi je predsednik Seraj poslal pismo, v katerem je italijansko vlado zaprosil za tehnično podporo naših ladij v skupnem boju proti tihotapcem z ljudmi,"" je povedal Gentiloni.
Kot je še pojasnil, mora prošnjo odobriti italijanski parlament, nato pa bi lahko italijanske ladje delovale v libijskih ozemeljskih vodah.
Od padca režima nekdanjega libijskega voditelja Moamerja Gadafija leta 2011 je v Libiji brezvladje, ki so ga izkoristili tihotapci z ljudmi in prek Sredozemskega morja proti Evropi poslali na stotisoče prebežnikov.
Italija nosi največje bremeNajvečje število prebežnikov prek nevarne morske poti prispe v Italijo, ki je za pomoč pri delitvi tega bremena že večkrat prosila druge članice EU-ja. Pred kratkim so oblasti v Rimu zagrozile, da bodo zavračale tuje ladje z rešenimi prebežniki, če jih ne bodo začele sprejemati tudi preostale članice EU-ja.
Po podatkih Združenih narodov je od začetka leta v Italijo po morju prispelo 83.650 prebežnikov, kar je 20 odstotkov več kot v enakem obdobju lani. Poleti pričakujejo še dodatno povečanje števila prihodov."
http://www.rtvslo.si/evropska-unija/sodisce-eu-ja-med-begunskim-valom-bi-morala-prosnje-za-azil-sprejemati-hrvaska/428536,prebežnik,495,"
					26. julij 2017 ob 11:55,zadnji poseg: 26. julij 2017 ob 17:45
					Luksemburg - MMC RTV SLO","
G. C., L. L.
",Sodišče EU-ja: Med begunskim valom bi morala prošnje za azil sprejemati Hrvaška,"Evropsko sodišče je odločilo, da dublinska uredba, ki določa, da prosilci za azil prošnje vložijo v prvi državi članici, v katero vstopijo, velja tudi v t. i. izjemnih okoliščinah. V primeru begunskega vala prek Slovenije je bila to Hrvaška.
Evropsko sodišče je razsojalo v primerih beguncev iz Sirije in Afganistana, ki so najprej vložili prošnjo za mednarodno zaščito v Sloveniji oz. Avstriji. Tja so prišli z organiziranim prevozom s hrvaško-srbske meje.
Sirski državljan je februarja 2016 v Sloveniji vložil prošnjo za mednarodno zaščito. Pristojni slovenski organi pa so menili, da je za obravnavo njegove prošnje odgovorna Hrvaška, saj je nezakonito vstopil na Hrvaško.
V skladu s t. i. dublinsko uredbo je za obravnavo prošnje za mednarodno zaščito pristojna država, v kateri so prosilci za azil prvič vstopili na ozemlje Unije. Država prvega vstopa v EU je bila v času begunskega vala v večini primerov Grčija, a ker so v njej obstajale ""sistemske pomanjkljivosti v zvezi z azilnim postopkom"", bi bila glede na veljavna pravila za obravnavo prošenj pristojna Hrvaška.
Nezakonito prečkanje zunanje meje EU-jaSirec je nato odločitev slovenskih organov izpodbijal, češ da meje ni prečkal nezakonito. Slovensko vrhovno sodišče pa je za mnenje v tem primeru zaprosilo Sodišče EU-ja, ki je po poročanju BBC-ja razsodilo, da je bila Hrvaška odgovorna za obravnavanje prošenj za mednarodno zaščito oseb, ki so množično prečkale njeno mejo med begunsko krizo v letih 2015 in 2016. Sodišče EU-ja namreč meni, da so - ne glede na izredne okoliščine - prosilci za azil nezakonito prečkali zunanjo mejo Hrvaške.
Glede možnosti članic EU-ja, da dovolijo vstop iz humanitarnih razlogov, je Sodišče EU-ja poudarilo, da po schengenskem zakoniku tako dovoljenje velja le za ozemlje omenjene države in ne za druge članice.
Drugačno mnenje pravobranilkeSodba Sodišča EU-ja je povsem drugačna, kot je bilo mnenje generalne pravobranilke na Sodišču EU-ja Eleanor Sharpston, ki je na začetku junija podala mnenje, da so bile v izjemnih okoliščinah begunskega vala leta 2015 za obravnavo prošenj za mednarodno zaščito odgovorne države članice, v katerih so bile prošnje najprej vložene.
Poudarila je, da v uredbo ni bilo vključeno nobeno posebno merilo, ki bi se nanašalo na položaj, kakršen je nastal leta 2015, ko je več kot milijon ljudi - beguncev, razseljenih ljudi in drugih prebežnikov - prek zahodnega Balkana vstopilo v Evropsko unijo.
Če bi bile namreč obmejne države članice, kot je Hrvaška, odgovorne za sprejemanje in obravnavanje tako velikega števila prosilcev za azil, obstaja resno tveganje, da te preprosto ne bi bile sposobne obvladovati položaja, meni generalna pravobranilka. ""To bi lahko države članice postavilo v položaj, v katerem ne bodo mogle izpolnjevati svojih obveznosti, ki jih imajo po pravu Unije in mednarodnem pravu,"" je zapisala.
Na MNZ zadovoljni s sodboNa ministrstvu za notranje zadeve so s sodbo zadovoljni, saj odločitev temelji na ugotovitvi, da je tožnik na Hrvaško vstopil nezakonito in je zato Hrvaška odgovorna za obravnavo njegove prošnje. V Sloveniji trenutno razen omenjenega ni drugih prosilcev, na katere bi sodba Sodišča EU vplivala, so še zapisali na MNZ."
http://www.rtvslo.si/svet/avstrija-za-pomoc-beguncem-ne-pa-ekonomskim-migrantom/428410,prebežnik,602,"
					24. julij 2017 ob 17:01
					Tunis - MMC RTV SLO, STA","
A. V.
","Avstrija za pomoč beguncem, ne pa ekonomskim migrantom","Notranji ministri držav srednjega Sredozemlja so se sestali v Tuniziji, da bi okrepili sodelovanje v boju proti nedovoljenim migracijam in tihotapljenju ljudi.
Gre za drugo srečanje kontaktne skupine notranjih ministrov. Iz Slovenije se srečanja udeležuje državni sekretar Boštjan Šefic.
Notranji ministri Italije, Avstrije, Francije, Italije, Malte, Nemčije, Slovenije, Švice ter partnerskih držav Libije in Tunizije so se na prvem srečanju sešli marca v Rimu, in sicer zaradi zaostrenih razmer na osrednji sredozemski migracijski poti.
Za begunce ne sme biti zgornje meje Na tokratnem srečanju naj bi se ministri pogovarjali tudi o uvedbi zgornje meje za prebežnike iz Afrike, je sprva poročal britanski časnik The Guardian. Vendar je visoki komisariat Združenih narodov za begunce (UNHCR) te navedbe danes zanikal. ""Za begunce ne sme biti zgornje številke,"" je dejal Ruth Schöffl iz UNHCR.
Guardian je pred tem poročal, da so se notranji ministri dogovorili o zgornji meji 20.000 beguncev, ki bi jih neposredno sprejeli, ne da bi morali opraviti nevarno pot čez Sredozemsko morje.
Predstavnik UNHCR-ja Vincent Cochetel je poudaril, da je treba ustaviti nevarna potovanja v Libijo, ter pozval k reševanju problema v državah, od koder prihajajo migranti. ""Le tretjini migrantov, ki prispejo v Italijo, odobrijo, da potrebujejo zaščito,"" je dodal.
Avstrijski notranji minister Wolfgang Sobotka je v ponedeljek pozval k dodatnim ukrepom proti tihotapcem z ljudmi. Kot je dejal, se je proti njim treba boriti že na severnoafriški obali. Evropa bi po njegovem mnenju morala dati jasen znak, da ne ščiti ekonomskih migrantov, ampak begunce, torej tiste, ki so potrebni zaščite.
Italijanski notranji minister Marco Minniti pa je pozval k okrepljenemu sodelovanju med EU in Afriko. ""EU in Afrika sta obvezani k sodelovanju. Nobena država se ne more sama spopadati z begunsko krizo. Južna meja ni posebej pomembna samo zaradi begunske problematike, ampak tudi zaradi boja proti terorizmu. Nadzor libijske južne meje pomeni dejansko nadzor evropske južne meje,"" je pozval Minniti.
Cochetel: Tihotapci ponujajo usluge na Facebooku Cochetel je ob tem pripomnil, da je veliko migrantov v rokah tihotapcev in da se premalo naredi v boju proti njim. ""Veliko tihotapcev se lahko identificira, saj svoje usluge ponujajo na Facebooku,"" je dodal.
Notranji ministri so se na prvem srečanju v Rimu zavezali k vzpostavitvi stalnega dialoga, tesnega sodelovanja in redni izmenjavi mnenj po vzoru sistema, ki je bil vzpostavljen leta 2015 med državami na zahodnobalkanski migracijski poti.
Obenem so ustanovili posebno kontaktno skupino za preprečevanje nezakonitih migracij, v kateri sodelujejo ministri omenjenih držav, evropski komisar za migracije, notranje zadeve in državljanstvo Dimitris Avramopulos ter visoka predstavnica EU-ja za zunanje zadeve in varnostno politiko Federica Mogherini. Skupina omogoča vključitev glavnih tranzitnih držav v skupno upravljanje mešanih migracijskih tokov ob osrednji sredozemski migracijski poti.
Letos čez Sredozemlje prišlo 116.000 prebežnikovTa pot je trenutno tista, ki jo begunci in migranti najpogosteje uporabijo v iskanju boljšega življenja v Evropi. V prvi polovici leta je v EU prispelo 116.000 migrantov, večina iz Libije čez Sredozemsko morje. Največ jih je prispelo v Italijo, in sicer 85.000.
Zaradi velikega navala beguncev Italija že dlje časa poziva evropske države, naj storijo več pri delitvi bremen glede sprejemanja migrantov. Rim je tudi že zagrozil z zavračanjem tujih ladij z rešenimi migranti, dokler članice EU-ja ne bodo privolile v njene zahteve.
Zunanji ministri za omejitev izvoza čolnov v LibijoZunanji ministri EU-ja so ta teden v Bruslju v sklopu prizadevanj za omejitev migracijskih tokov po osrednji sredozemski poti sprejeli nove ukrepe za uničenje poslovnega modela tihotapcev z migranti. Uvedli so omejitve izvoza in dobave napihljivih čolnov in zunajkrmnih motorjev v Libijo. Ministri so tudi potrdili podaljšanje misije Eubam, ki pomaga libijskim oblastem pri upravljanju južne meje, pregonu in kazenskem pravosodju, do konca decembra 2018."
http://www.rtvslo.si/kultura/drugo/dialog-s-tisino-kot-ga-vzpostavljajo-libanonski-rezidencni-umetniki/428266,prebežnik,520,"
					22. julij 2017 ob 15:04
					Maribor - MMC RTV SLO, STA","
P. G.
","Dialog s tišino, kot ga vzpostavljajo libanonski rezidenčni umetniki","""Ko smo prispeli sem, je bilo zelo mirno za mesto. To me je presenetilo, ker sem si evropsko mesto predstavljala drugače. A po drugi strani je tu vse tako blizu in domače, ker ni preveč prometa, ker ni preveč glasno,"" je o prihodu v Maribor povedala zvočna umetnica Melissa Ghazale.
V Maribor je namreč prišla na umetniško rezidenco kot ena izmed libanonskih študentov in umetnikov najmlajše generacije. Pod mentorstvom slovenskega umetnika Mihe Vipotnika pripravljajo instalacijo, ki bo na začetku avgusta na ogled in posluh v galeriji Hladilnica v kulturnem centru Pekarna.
Gostovati in ustvarjati v MariboruLibanonci so prišli pred dvema tednoma v okviru mariborske rezidenčne platforme Soba za goste (GuestRoomMaribor), ki se izvaja kot enomesečna rezidenčna bivanja umetnikov. Za izvajanje programa imajo na voljo galerijski prostor Pekarne Magdalenske mreže v Galeriji K18 in dva bivalno-delovna ateljeja v Vetrinjskem dvoru.
Poleg Melisse Ghazale v Mariboru trenutno ustvarjajo še Patil Tokatlian, Rita Tokatlian, Octave Khoury, Eli Mouhanna, Ghenwa Abou Fayad in Zouhair el Helou, ki so dejavni na področju filma, videoumetnosti, zvoka, performansa, fotografije in grafičnega oblikovanja.
Večinoma gre za nekdanje študente Mihe Vipotnika, ki že vrsto let poučuje film, video- in interdisciplinarno umetnost na univerzi USEK in akademiji likovne umetnosti ALBA v Bejrutu. ""Skušal sem povezati različne ravni ustvarjalnosti, ljudi in karakterjev,"" je za STA pojasnil Vipotnik.
Dialog s tišino kot osrednja tema""Zasedemo galerijo in pripravljamo projekt do izvedbe. Torej se morajo ustvarjalci prilagoditi specifiki prostora in seveda temi. Tokrat je tema dialog v tišini in kako bomo to reševali, tudi jaz še ne vem,"" je še povedal mentor. Kot pri njegovih prejšnjih projektih In Medias Res in Vertical Colisions tako ne gre za vključevanje že zaključenih del, ampak so ta še v procesu ustvarjanja.
Udeleženci rezidence se bodo prvenstveno ukvarjali s prostorskimi in zvočnimi instalacijami z delovnim naslovom Two good listeners make a piece with silence (slov. Dva dobra poslušalca naredita delo s tišino). Projekt torej že v osnovi poudarja tišino, preizprašuje njen status in zahteva pozornega poslušalca tako med umetniki v skupini kot tudi med občinstvom.
Zveneči podhod in s kolesom po mestuPri ustvarjanju si bodo gostujoči ustvarjalci pomagali z najnovejšo tehnologijo na področju usmerjenega zvoka - z zvočniki Acuspade, ki so delo mariborskega intermedijskega umetnika Mihe Ciglarja. Del projektne predstavitve bo tudi fiksna podhodna zvočna situacija na Rotovškem trgu, ki bo nastala v sodelovanju z Mednarodnim festivalom računalniške umetnosti (MFRU).
Svojega dela so se lotili morda za koga nekoliko nenavadno – namreč s kolesarjenjem po mestu, med katerim so zbirali navdih in ideje. ""Energija med nami je takoj začela teči. Še posebej nam je bila všeč Pekarna, zato smo zelo veseli, da bo instalacija postavljena prav tam,"" je še povedala umetnica Melissa Ghazale.
Politična konotacija izbrane temeVipotnik glede teme vzpostavljanja dialoga s tišino poudarja odnos Evrope do prebežnikov z Bližnjega vzhoda, pri čemer predstavlja Libanon neke vrste razmejitev med obema svetovoma. ""Libanonci so na neki način tista sfera, ki je problematična za Evropo,"" je pojasnil.
Navezal se je tudi na Evropsko prestolnico kulture (EPK), ki jo je Maribor gostil leta 2012 in po njegovem mnenju ""ostaja tiha"". ""Kako bomo sprožili dialog, ne vem,"" je še dejal Miha Vipotnik."
http://www.rtvslo.si/svet/visegrajci-in-izrael-skupaj-v-boj-proti-terorizmu/428061,prebežnik,366,"
					19. julij 2017 ob 21:17
					Budimpešta - MMC RTV SLO, STA, Reuters","
A. V.
","""Višegrajci"" in Izrael skupaj v boj proti terorizmu","Izraelski premier Benjamin Netanjahu se je v Budimpešti srečal s predsedniki vlad držav višegrajske četverice, Madžarske, Poljske, Slovaške in Češke. ""Peterica"" se je dogovorila o okrepljenem sodelovanju in skupnih projektih.
Izrael in države višegrajske četverice bodo tako oblikovali skupno delovno skupino za boj proti terorizmu. Poleg tega bodo ustanovili tudi delovno skupino za tehnološko sodelovanje.
Premierji enotni pri pomembnosti zaščite zunanjih mejaVoditelji štirih držav članic Višegrajske skupine so v skupni izjavi poudarili, da bi Evropa morala bolj ceniti Izrael kot dejavnik stabilnosti na nemirnem Bližnjem vzhodu. Stabilnost v tej regiji bo namreč Evropo obranila pred ""novimi in novimi invazijami prebežnikov"", je pojasnil madžarski premier Viktor Orban. Članice višegrajske četverice se strinjajo tudi z izraelskim stališčem do pomena zaščite zunanjih meja, je še poudaril Orban in dodal, da bo neoviran prihod ljudi povečal tveganje za terorizem.
Orban je napovedal, da se bodo on in njegovi trije kolegi zavzemali za izboljšanje odnosov med Evropsko unijo in Izraelom.
Netanjahu: Evropa se konča v IzraeluNetanjahu pa je poudaril, da je Izrael del evropske civilizacije. ""Če pogledate na Bližnji vzhod, se Evropa konča v Izraelu. Izrael je edina demokracija na Bližnjem vzhodu. Izrael je trdnjava evropskih in zahodnih vrednot v regiji,"" je dejal Netanjahu in dodal, da je Izrael tudi edina država, kjer so kristjani varni.
Netanjahu za zaprtimi vrati kritičen do EU-ja Na srečanju za zaprtimi vrati pa je bil izraelski premier do EU-ja precej bolj kritičen. ""Evropska unija je edina organizacija, ki svoje odnose z Izraelom pogojuje politično,"" je Netanjahu povedal po poročanju nekaterih izraelskih časopisov, ki so slišali izjave iz dvorane, saj so bili mikrofoni prižgani. ""To je noro. To je dejansko noro. Tudi s Kitajsko imamo poseben odnos, pa jih politične zadeve ne zanimajo,"" je dejal Netanjahu.
EU s spodkopavanjem Izraela spodkopava svojo varnostNetanjahu je pri tem mislil na tehnološke projekte, pri katerih sodelujeta EU in Izrael in jih Bruselj pogojuje z oživitvijo mirovnih pogovorov s Palestinci. Voditelje Višegrajske skupine je pozval, naj pomagajo, da bo Unija končala spodkopavanje Izraela. ""To ni logično. EU s spodkopavanjem Izraela spodkopava svojo varnost,"" je dejal izraelski premier.
Netanjahu, ki se je že v torek srečal z Orbanom, je premierje višegrajske četverice še povabil, da se prihodnje leto srečajo v Jeruzalemu."
http://www.rtvslo.si/svet/orban-po-srecanju-z-netanjahujem-obsodil-madzarsko-sodelovanje-pri-holokavstu/427947,prebežnik,418,"
					18. julij 2017 ob 16:06
					Budimpešta - MMC RTV SLO, Reuters, STA","
J. R.
",Orban po srečanju z Netanjahujem obsodil madžarsko sodelovanje pri holokavstu,"Izraelski in madžarski premier, Benjamin Netanjahu in Viktor Orban, sta si na srečanju v Budimpešti obljubila zavezništvo, Orban pa je obsodil sodelovanje Madžarske pri holokavstu.
Netanjahu je po srečanju poudaril, da je Madžarska ključna zaveznica Izraela, ""ki se spopada s sovražnostjo z vseh strani"". Gre sicer za prvi obisk izraelskega predsednika po padcu komunizma leta 1989, poroča Guardian.
""S tem ko je sodelovala z nacisti, namesto da bi zaščitila judovsko skupnost, je Madžarska zagrešila zločin,"" je na novinarski konferenci po srečanju povedal madžarski premier Orban. ""To se ne sme nikoli več zgoditi,"" je še poudaril. Madžarska ima po njegovih besedah ničelno toleranco do protijudovstva in bo v prihodnosti branila vse svoje državljane.
Netanjahujev obisk bo odprl novo poglavje v dvostranskih odnosih, je napovedal madžarski premier.
""Domoljubne vlade bodo uspešne""Orban je izraelskega premierja označil za domoljuba in dodal, da bodo domoljubne vlade v prihodnosti uspešne.
Predsednik izraelske vlade je dejal, da ""se Madžarska in Izrael zavedata preteklosti, vendar pa gledata v prihodnost"". Netanjahu se je madžarskemu kolegu zahvalil tudi za podporo Izraelu na mednarodnih forumih.
Kampanja uperjena tudi proti SorosuJudovska skupnost na Madžarskem je izrazila zaskrbljenost ob vladni kampanji proti prebežnikom, ki je uperjena tudi proti ameriškemu milijarderju judovskih korenin Georgeu Sorosu in ""bi lahko sprožila protijudovska čustva"".
V okviru kampanje, ki se je končala v soboto, so Sorosovi nasprotniki razobesili velike plakate s fotografijo nasmejanega Sorosa, na katerih je pisalo ""Ne pustimo, da bi se Soros smejal zadnji"", kar naj bi bila referenca na vladne trditve, da Soros želi Madžarsko prisiliti k sprejemu prebežnikov, poroča Guardian.
Glavna judovska organizacija na Madžarskem Mazsihisz je pozvala k umiku plakatov. Po poročanju tamkajšnjih medijev so bili nekateri plakati tudi prekriti s protijudovskimi grafiti.
Soros je v odzivu izrazil ""pretresenost nad načinom, na katerega madžarski režim v svoji namerni kampanji dezinformiranja uporablja protijudovske podobe"".
Netanjahu: ""Kritike proti Sorosu so legitimne""K prenehanju kampanje je pozval tudi izraelski veleposlanik na Madžarskem, vendar pa je izraelsko zunanje ministrstvo na zahtevo Netanjahuja objavilo ločeno izjavo, v kateri je zapisalo, da so kritike Sorosa legitimne.
Vlada sicer ni želela predčasno končati kampanje, saj naj bi bil njen namen ""varovanje domovine"". Kampanjo so tako po predvidenem terminu končali v soboto, vendar pa številni plakati visijo tudi ob Netanjahujevem obisku.
Izraelski premier se bo v sredo srečal tudi predstavniki judovske skupnosti na Madžarskem, ki bodo od njega zahtevali pojasnila glede podpore kampanji proti Sorosu.
Netanjahu še z voditelji preostale višegrajske četvericeNetanjahu ima za sredo predvideno tudi srečanje z voditelji drugih treh držav višegrajske četverice - Poljske, Češke in Slovaške."
http://www.rtvslo.si/evropska-unija/nad-tihotapce-s-prebezniki-tudi-z-omejitvijo-izvoza-colnov-v-libijo/427868,prebežnik,525,"
					17. julij 2017 ob 16:02,zadnji poseg: 17. julij 2017 ob 20:30
					Bruselj - MMC RTV SLO, STA","
A. V.
",Nad tihotapce s prebežniki tudi z omejitvijo izvoza čolnov v Libijo,"Zunanji ministri Evropske unije so na zasedanju v Bruslju sprejeli nove ukrepe v boju proti tihotapljenju prebežnikov iz Libije. Uvedli so omejitve izvoza in dobave napihljivih čolnov in zunajkrmnih motorjev v Libijo.
Članice Unije bodo tako imele pravno podlago za preprečevanje izvoza ali dobave omenjenega blaga Libiji, ko bo obstajal utemeljen sum, da ga bodo uporabljali tihotapci in trgovci z ljudmi.
Omejitve, ki bodo veljale tudi za napihljive čolne in zunajkrmne motorje na poti v Libijo prek EU, ne bodo preprečile izvoza ali prodaje omenjenega blaga za zakonito uporabo civilistov, na primer ribičev.
Podaljšali misijo Eubam Ministri so tudi potrdili podaljšanje misije Eubam, ki je do zdaj pomagala libijskim oblastem pri upravljanju južne meje, pregonu in kazenskem pravosodju, do konca decembra 2018, zdaj pa bo tudi načrtovala morebitno misijo za zagotavljanje civilne zmogljivosti ter krizne pomoči.
Poudarili so pomen pomorske operacije Sophia, namenjene uničenju poslovnega modela tihotapcev in trgovcev z ljudmi v južnem osrednjem Sredozemlju, ki ima tudi dve podporni nalogi: usposabljati libijsko obalno stražo in prispevati k izvajanju embarga ZN na orožje.
Do konca meseca se pričakuje tudi sprememba mandata Sophie, ki pa naj bi bila tehnična in naj ne bi spreminjala narave operacije. Nanašala naj bi se na krepitev zmogljivosti usposabljanja libijske obalne straže in njenega sodelovanja z drugimi agencijami. Visoka zunanjepolitična predstavnica Unije Federica Mogherini je ob tem opozorila, da razširitev mandata Sophie za njeno delovanje v libijskih vodah ne bi zahtevala le povabila libijskih oblasti, temveč tudi več sredstev.
Slovenska ladja Triglav bo šla spet na misijoDa bo za operacijo Sophia in tudi za druge dejavnosti za soočanje s prebežništvom treba nameniti več finančnih sredstev, je poudaril tudi slovenski zunanji minister Karl Erjavec. Slovenija pripravlja ladjo Triglav na ponovno napotitev v operacijo Sophia, ki je načrtovana na začetku prihodnjega leta, je spomnil minister.
80 odstotkov prebežnikov prišlo iz Libije Letos je Sredozemsko morje po podatkih Mednarodne organizacije za prebežništvo prečkalo že več kot 100.000 prebežnikov, od tega jih je prišlo več kot 80 odstotkov s čolnom iz Libije v Italijo.
EU zagrozila z dodatnimi sankcijami proti Severni Koreji Zunanji ministri EU so zagrozili tudi z novimi sankcijami proti režimu v Severni Koreji zaradi nedavnega preizkusa medcelinske rakete, ki so jo označili za popolno kršitev resolucij Varnostnega sveta ZN. EU bo premislila o ""nadaljnjem odzivu v tesnem sodelovanju s ključnimi partnerji in v skladu z usmeritvami VS ZN, še zlasti o dodatnih avtonomnih omejevalnih ukrepih"". EU je prve sankcije proti Severni Koreji uvedla leta 2006 v sklopu mednarodnih prizadevanj za ustavitev njenega jedrskega in raketnega programa.
Sankcije tudi za predstavnike sirskega režima Na dnevnem redu je bil še en primer sankcij. Zunanji ministri EU so se dogovorili za uvedbo sankcij proti še šestnajstim sirskim vojaškim predstavnikom in znanstvenikom zaradi njihove povezave s kemičnim napadom na civiliste v Siriji. Med šestnajstimi kaznovanimi osebami je osem visokih vojaških predstavnikov sirskega režima in osem znanstvenikov, vpletenih v dejavnosti, povezane s kemičnim orožjem. Imena bodo znana v torek. Gre za aprilski napad v mestu Kan Šejkun v severozahodni sirski provinci Idlib, v katerem so po oceni Organizacije za prepoved kemičnega orožja (OPCW) uporabili prepovedan živčni bojni strup sarin. Umrlo je najmanj 87 ljudi, med njimi otroci."
http://www.rtvslo.si/svet/merklova-se-naprej-zavraca-zgornjo-mejo-za-prebeznike/427796,prebežnik,183,"
					16. julij 2017 ob 21:34
					Berlin - MMC RTV SLO, STA","
J. R.
",Merklova še naprej zavrača zgornjo mejo za prebežnike,"Nemška kanclerka Angela Merkel je v tradicionalnem televizijskem intervjuju pred odhodom na počitnice znova zavrnila možnost uvedbe zgornje meje za prihod prebežnikov v Nemčijo.
Zmanjšanje števila prebežnikov, ki prihajajo v Nemčijo, je mogoče doseči tudi brez določitve zgornje meje, denimo z bojem proti vzrokom za beg, je dejala v intervjuju za ARD.
Merklova je v intervjuju tudi kritizirala načrt za prihodnost Nemčije svojega tekmeca za kanclerski položaj, socialdemokrata Martina Schulza, ki med prioritetami poudarja digitalizacijo države, obvezne naložbe in reformo šolstva.
Pri naložbah po njenem mnenju ni težava v pomanjkanju denarja, temveč v prepočasnem načrtovanju, zato namerava njena krščanskodemokratska stranka CDU pospešiti postopke za načrtovanje naložb, še posebej za prednostne projekte.
Merklova je tudi branila svojo odločitev, da nedavni vrh skupine G20 pripravijo v gosto naseljenem, dvomilijonskem Hamburgu, potem ko so vrh 7. in 8. julija zasenčili nasilni protesti. ""Za to sem odgovorna v enaki meri kot župan Hamburga in tega ne skrivam,"" je dejala.
Nasilje ob robu vrha je obsodila in se zahvalila varnostnim silam. Pozivi k odstopu župana Olafa Scholza, ki prihaja iz vrst CDU-ja, pa se ji ne zdijo upravičeni."
http://www.rtvslo.si/svet/tudi-ce-skrajna-desnica-ne-bo-del-avstrijske-vlade-so-to-ze-njena-stalisca/427766,prebežnik,669,"
					16. julij 2017 ob 12:00
					Dunaj - MMC RTV SLO, Reuters","
B. V.
","Tudi če skrajna desnica ne bo del avstrijske vlade, so to že njena stališča","Skrajna desnica v Avstriji po oktobrskih volitvah morda ne bo končala v vladi, a njena stališča do priseljevanja in islama so že del vladnih politik, poroča Reuters.
Priljubljenost protiislamske in protipriseljenske avstrijske Svobodnjaške stranke (FPÖ) je dosegla vrhunec med t. i. begunsko krizo leta 2015, ko je kritizirala odločitev vlade, da odpre vrata prebežnikom. Več kot leto dni so ji javnomnenjske ankete kazale najbolje, njena podpora je bila več kot 30-odstotna, njen predsedniški kandidat Norbert Hofer pa je lani skoraj postal predsednik države. Zdaj pa je stranka padla na drugo oziroma tretje mesto, medtem ko so se socialdemokrati (SPÖ) in konservativna Ljudska stranka (ÖVP), ki so oblikovali avstrijsko politiko po drugi svetovni vojni, po poročanju Reutersa premaknili proti skrajni desnici.
Leta 2015 je večina prebežnikov, ki so vstopili v Avstrijo, pot nadaljevala v Nemčijo, a 90.000, oziroma en odstotek avstrijskega prebivalstva, jih je ostalo in zaprosilo za azil. Obe sredinski stranki sta nato obljubili, da česa takšnega ne bosta več dopustili.
SPÖ in ÖVP le milejši obliki FPÖ-jaPolitični analitik Anton Pelinka je omenjeni stranki označil za milejšo obliko FPÖ-ja. Njun premik močno na desno je oznanil tudi spor z Italijo na začetku julija glede nadzora meje med državama.
Italija je namreč druge članice EU-ja pozvala, naj ji pomagajo pri spopadanju z velikim številom prebežnikov, ki prihajajo čez Sredozemsko morje iz Afrike, avstrijski obrambni minister Hans Peter Doskozil pa je zaradi skrbi pred dodatnimi prebežniki dejal, da je Dunaj pripravljen ukrepati, če se bodo prebežniki odpravili proti Avstriji.
Doskozil je za visokonakladni tabloid napovedal skorajšnji mejni nadzor na mejnem prehodu Brenner. V besedilu je pisalo tudi, da je za nadzor na meji na razpolago 750 vojakov in štiri oklepna vozila. Italija se je besno odzvala in na zagovor poklicala avstrijskega veleposlanika v Rimu, nato pa sta tako Doskozil kot avstrijski kancler Christian Kern, oba socialdemokrata, naredila korak nazaj.
A tovrstne izjave so zadnji primer tega, da skušata sredinski stranki premagati skrajno desnico v njeni igri, poroča Reuters. Analitik Pelinka je dejal, da socialdemokrati in Ljudska stranka tekmujejo v tem, kdo bo FPÖ-ju odvzel teme, zaradi česar je skrajno desna stranka padla v anketah. Kurz: Prebežnike v Afriko, ne EvropoZdaj po javnomnenjskih raziskavah vodi Ljudska stranka pod vodstvom 30-letnega predsednika stranke in zunanjega ministra Sebastiana Kurza. Ta se od maja, ko je prevzel vodenje stranke, osredotoča na vprašanji priseljevanja in integracije. Po njegovih besedah bi morali prebežnike, ki jih rešijo v Sredozemskem morju, odpeljati v Afriko, ne pa v Evropo.
Njegova stališča, pa tudi jezik glede te teme so včasih tako podobni FPÖ-jevim, da ga je skrajno desna stranka že obtožila plagiatorstva.
Prejšnji mesec je tako Kurz dejal, da želi zapreti muslimanske vrtce, češ da predstavljajo kraj, kjer se vzgaja ""vzporedna družba"", FPÖ pa je odvrnil, da nekaj takšnega zahteva že leta in da Kurz nima ""volje in poguma"", da bi to zares izvedel.
Kancler Kern je pri tem vprašanju sicer nasprotoval Kurzu, a je predstavil načrt za ""prevzem nadzora nad priseljevanjem"" in do leta 2020 drastično zmanjšati število priseljencev iz Afrike. Poleg tega je zagovarjal prepoved muslimanskega pokrivala za obraz v imenu reda in zakonitosti.
Skrajna desnica del koalicije?FPÖ-ju se je medtem uspelo delno znebiti stigme, ki se ga drži. Socialdemokrati so tako odprli vrata za oblikovanje koalicije s to stranko, s čimer so prekinili 30 let trajajočo prepoved za kaj takega, za katero so se sami odločili.
V Avstriji stranke zaradi proporcionalnega volilnega sistema le redko osvojijo večino, zaradi česar morajo oblikovati koalicije. SPÖ in ÖVP sta skupaj vladala večino časa v zadnjih 70 letih, zdaj pa sta bolj narazen. Politični analitik Thomas Hofer je dejal, da so FPÖ-jeve možnosti za vstop v vlado največje v več kot 10 letih, da bi stranka osvojila prvo mesto in dobila položaj kanclerja, pa so zelo majhne.
Ker so stranke, podobne FPÖ-ju, po Evropi močno napredovale v podpori, bi bile diplomatske posledice za Avstrijo ob morebitnem vstopu skrajne desnice v vlado manjše kot leta 2000, ko je bila stranka v koaliciji z Ljudsko stranko, zaradi česar je EU proti državi uvedel sankcije."
http://www.rtvslo.si/slovenija/pahor-prihodnost-eu-ja-bo-odvisna-od-resitve-vprasanja-migrantov/427736,prebežnik,454,"
					15. julij 2017 ob 16:36,zadnji poseg: 15. julij 2017 ob 16:46
					Čedad - MMC RTV SLO, STA","
G. C.
",Pahor: Prihodnost EU-ja bo odvisna od rešitve vprašanja migrantov,"""Nad Evropo več hitrosti seveda nismo navdušeni, ker to ni idealno, ni pa tudi katastrofa, kot pragmatični politiki bomo to možnost pač morali sprejeti,"" je v Čedadu opozoril predsednik Borut Pahor.
Predsednik republike Borut Pahor je imel na slovesnem odprtju Mittelfesta v gledališču Ristori v Čedadu v Italiji slavnostni nagovor, nato pa se je pogovarjal z odgovornim urednikom italijanskega dnevnika La Stampa Mauriziem Molinarijem.
Pahor je dejal, da bo po njegovem mnenju prihodnost EU-ja veliko jasnejša po volitvah v Nemčiji, ko naj bi Francija in Nemčija utrdili in poglobili razvoj EU-ja. Ob tem meni, da so volitve v Avstriji, Franciji in na Nizozemskem pokazale, da je vse manj prostora za evroskeptike.
Slovenija bi morala po njegovih besedah ostati med najbolj razvitimi državami v EU-ju, čeprav se zaveda razlik med posameznimi državami. ""Nad Evropo več hitrosti seveda nismo navdušeni, ker to ni idealno, ni pa tudi katastrofa, kot pragmatični politiki bomo to možnost pač morali sprejeti,"" je povedal Pahor in dodal, da ostaja prepričan Evropejec, in izpostavil t. i. ljubljansko pobudo, s katero želi poglobiti evropsko ustavo.
Za Slovenijo pa je bistveno, da v EU-ju ohrani lastno identiteto: ""Gre za legitimno vprašanje, sam sem privrženec tega razumnega tveganja, kot je zame istočasno vprašanje jezika primarnega pomena. Dokler nam bo uspelo razvijati jezik, se ne bojim.""
Razlika med Slovenijo in ""višegrajci""Po Pahorjevih besedah obstaja v Sloveniji del ljudi, ki se nagibajo k Višegrajski skupini, in sicer predvsem zaradi vprašanja prebežnikov. Vendar obstaja razlika med državami Višegrajske skupine in Slovenijo glede prebežnikov, saj Višegrajska skupina odklanja nameščanje prišlekov v lastnih državah, Slovenija pa ne.
Migrantsko vprašanje je ključno za ves EU, je poudaril Pahor ter izrazil solidarnost in občudovanje Italiji, ki naredi največ za sprejetje prebežnikov. Prihodnost EU-ja bo po njegovih besedah odvisna prav od rešitve tega vprašanja.
Slovenci nismo imeli slabih izkušenj z RusiPahor je na vprašanje, zakaj je Slovenija blizu Rusiji, odgovoril, da gre za zgodovinsko dejstvo, Slovenci pa tudi nismo imeli slabih izkušenj z Rusi. Slovenija je po njegovem pojasnilu proti okupaciji Krima in se zavzema za ploden dialog med EU-jem in Rusijo ter med Rusijo in Ukrajino. ""Apeliram na dialog med Zahodom in Rusijo, a sem jasno povedal, da če bi bili naši prijatelji ogroženi, bi jim Slovenci pomagali,"" je dejal Pahor. Izpostavil je slovensko vojaško enoto v Latviji in interes Slovenije, da se Rusija ne bi vmešavala v Zahodni Balkan pri njegovem približevanju EU-ju.
Meja je priložnostNa vprašanje, zakaj se kot Goričan zavzema za tesno sodelovanje ob meji, je Pahor odgovoril, da je že kot otrok gledal na državno mejo kot na priložnost, da se je zgodaj zavedel, kako pomembno je spoštovati drugega in drugačnega, se naučiti jezik soseda. Poudaril je, da vidi še veliko razvojnih možnosti med Novo Gorico in Gorico."
http://www.rtvslo.si/svet/italijansko-sodisce-tihotapca-prebeznikov-obsodilo-na-osem-let-in-pol-zapora/427725,prebežnik,89,"
					15. julij 2017 ob 14:19
					Palermo - MMC RTV SLO, STA","
B. V.
",Italijansko sodišče tihotapca prebežnikov obsodilo na osem let in pol zapora,"Sodišče v Palermu je tunizijskega državljana, ki je leta 2015 med Libijo in Sicilijo na ladji prevažal 750 prebežnikov, obsodilo na osem let in pol zapora zaradi tihotapljenja.
Sodišče mu je dosodilo tudi 18,7 milijona evrov denarne kazni, iz česar naj bi vsakemu prebežniku izplačali 25.000 evrov odškodnine. Sodišče je dosodilo kazen, ki jo je predlagalo državno tožilstvo.
Med prevozom 750 ljudi od Libije do Italije leta 2015 se je ladja zaradi poškodbe znašla v težavah, ljudi pa je rešila ladja za reševanje beguncev, poroča avstrijska tiskovna agencija APA."
http://www.rtvslo.si/begunska-kriza/v-evropsko-unijo-v-prvi-polovici-leta-prispelo-68-odstotkov-manj-prebeznikov/427552,prebežnik,491,"
					13. julij 2017 ob 20:07
					Rim, Tripoli, Praga - MMC RTV SLO, STA","
J. R.
",V Evropsko unijo v prvi polovici leta prispelo 68 odstotkov manj prebežnikov,"Število prebežnikov, ki so prispeli v EU, se je v prvi polovici letošnjega leta v primerjavi z enakim obdobjem lani zmanjšalo za 68 odstotkov. Evropska agencija za zunanje meje Frontex je še sporočila, da so se migrantski tokovi premaknili.
V Španijo je tako v primerjavi z lanskim letom prispelo trikrat več prebežnikov, v Italijo pa 21 odstotkov več.
Junija je bilo na glavnih migrantskih poteh 30.700 prebežnikov, skupno pa je v prvi polovici leta v EU prispelo 116.000 prebežnikov.
Največ, 85.000, jih je čez Sredozemsko morje prispelo v Italijo, kar je 21 odstotkov več v primerjavi z enakim obdobjem lani. Največ prebežnikov je prišlo iz Nigerije in Gvineje, piše avstrijska tiskovna agencija APA.
V Grčijo jih je junija prišlo 2.600, v prvih šestih mesecih pa 9.000 prebežnikov. To je 94 odstotkov manj v primerjavi z enakim obdobjem lani. V Grčijo je prispelo največ Sircev, Pakistancev in Iračanov. Največ jih je prispelo po kopenski poti iz Turčije.
Frontex je še sporočil, da je po zahodni sredozemski poti v Španijo v prvega pol leta prispelo 9.000 prebežnikov, kar je trikrat več v primerjavi s prvimi šestimi meseci lani. Prebežniki so v Španijo prispeli predvsem prek španskih eksklav na severu Afrike - Ceute in Melille - in tudi prek Sredozemskega morja.
Od torka rešili skoraj sedem tisoč ljudiSicer so od torka v okoli 40 akcijah italijanske obalne straže iz Sredozemskega morja rešili 6.800 ljudi. Samo v sredo so na varno prepeljali 4.100 ljudi, je danes sporočila italijanska obalna straža.
Italijanski notranji minister na obisku v TripolijuZaradi številnih prebežnikov, ki jih na varno prepeljejo v Italijo, je Tripoli obiskal italijanski notranji minister Marco Minniti. Tam se bo srečal s 13 libijskimi župani, s katerimi bo spregovoril o razvoju države.
""97 odstotkov vseh prebežnikov, ki so letos prispeli v Italijo, je prišlo iz Libije. Stabilizacija Libije je edina možnost, da se ustavi migrantski tok,"" je dejal Minniti.
Češka še naprej zavrača sprejemanjeMedtem ko Italija poziva EU k solidarnosti glede prebežnikov, je češki notranji minister Milan Chovanec kritiziral pomanjkljivo sodelovanje Italije in Grčije glede premestitve beguncev. Po njegovem mnenju v Grčiji in Italiji ni prebežnikov, ki bi prestali pogoje za premestitev. ""Kakršna koli ponudba, da bi jih prevzela Češka, je tako brezpredmetna,"" je dodal Chovanec.
Evropska komisija je proti Poljski, Češki in Madžarski uvedla postopke zaradi nesolidarnosti. Države imajo čas do petka, da pojasnijo svoja stališča. Češka bi sicer morala sprejeti skoraj 2.700 ljudi. Praga je očitke pisno zavrgla, poroča nemška tiskovna agencija DPA.
Kot je pojasnil Chovanec, je bila Češka pripravljena sprejeti 50 beguncev. Italija naj ne bi želela priskrbeti potrebnih dokumentacij o temeljitem varnostnem pregledu in se ni odzvala na druga povpraševanja.
Iz Grčije je zahteve izpolnilo 12 ljudi. Temeljit varnostni pregled prebežnikov Praga utemeljuje z državno varnostjo in ohranjanjem javnega reda.
Češka vlada trdi, da sistem kvot ne deluje. Češka naj bi bila pripravljena sodelovati pri programih ""učinkovite rešitve begunske krize"", kot so na primer programi, ki bi se krize lotili že v Libiji."
http://www.rtvslo.si/svet/cerar-in-erjavec-v-trstu-za-spostovanje-mednarodnih-pogodb/427404,prebežnik,629,"
					12. julij 2017 ob 16:56,zadnji poseg: 12. julij 2017 ob 20:29
					Trst - MMC RTV SLO, STA","
A. V.
",Cerar in Erjavec v Trstu za spoštovanje mednarodnih pogodb,"Trst je gostil četrti vrh o zahodnem Balkanu, ki sta se ga udeležila tudi slovenski premier Miro Cerar in zunanji minister Karl Erjavec.
Oba sta poudarila pomen vladavine prava za regijo. Cerar je v izjavi medijem ob robu srečanja poudaril pomen konference ob medsebojnem povezovanju držav zahodnega Balkana in njihovega povezovanja z EU-jem.
Cerar z Brnabićevo in Zaevom ""Gre za države, ki so obremenjene s preteklostjo in z različnimi konflikti, zato je še posebej pomembno, da prav s spoštovanjem mednarodnopravnih norm in prava na splošno pokažejo, da so sposobne doseči raven, kakršno mora ves čas zagotavljati tudi Evropska unija,"" je bil jasen premier.
Cerarjeve besede o arbitraži dobro sprejeteKot je dodal, je v tem pogledu izpostavil prav pomen arbitražne odločbe med Slovenijo in Hrvaško, ""ki je vzorčen primer, kako lahko na pravni način pridemo do zavezujoče odločbe, ki reši pomemben spor med državama"". Cerar je poudaril tudi pomen spoštovanja omenjene odločbe in njene implementacije, ob tem pa ocenil, da so bile njegove besede dobro sprejete. Potrdil je, da sta z nemško kanclerko Angelo Merkel na kratko spregovorila tudi o arbitražni odločbi, pri čemer je Merklova ponovila stališče nemške vlade in nje osebno, da je treba odločbo spoštovati. Cerar se je ob robu vrha srečal še s srbsko premierko Ano Brnabić in makedonskim premierjem Zoranom Zaevom.
Erjavec: Brez vladavine prava regija nima perspektiveZunanji minister Erjavec se je na vrhu med drugim srečal z britanskim zunanjim ministrom Borisom Johnsonom in evropskim komisarjem za širitev Johannesom Hahnom. V pogovoru z obema je poudaril pomembnost spoštovanju mednarodnih pogodb in odločb arbitražnih sodišč ter vladavine prava. Brez tega regija po njegovih besedah nima perspektive, da bi lahko bila del EU-ja. Poudaril je tudi arbitražno razsodbo o meji med Slovenijo in Hrvaško, o čemer sta govorila tudi z Johnsonom. Ta je po Erjavčevih besedah izrazil razumevanje pomena spoštovanja mednarodnega prava in slovenskega stališča, da je treba odločbo arbitražnega sodišča spoštovati.
Cilj vrha okrepiti regionalno sodelovanje Vrh v Trstu je v okviru berlinskega procesa združil šest zahodnobalkanskih držav in šest članic Evropske unije. Gre za Albanijo, BiH, Makedonijo, Srbijo, Črno goro in Kosovo ter Nemčijo, Francijo, Italijo, Avstrijo, Hrvaško in Slovenijo.
Namen vrha je bil krepiti regionalno sodelovanje in s tem zagotoviti napredek zahodnobalkanske šesterice na poti v EU. Dva konkretna rezultata vrha sta podpis pogodbe o transportni skupnosti in sprejetje akcijskega načrta za vzpostavitev regionalnega gospodarskega območja.
Na vrhu so se torej zavzeli za nadaljnje približevanje šestih držav zahodnega Balkana Evropski uniji. Prihodnost teh držav je v EU-ju, so zapisali v sklepni izjavi vrha. Cilj je, da se tradicionalni konflikti med šestimi državami rešijo s poglobljenim gospodarskim sodelovanjem. To naj bi vključevalo izgradnjo avtocest in plinovodov. Države pa naj bi se povezale tudi s poenotenjem carinskih predpisov.
Poleg voditeljev zahodnobalkanske šesterice in šestih članic Unije sta se vrha udeležili tudi visoka zunanjepolitična predstavnica Unije Federica Mogherini in komisarka za promet Violeta Bulc.
Merklova in Macron obljubila pomoč Italiji pri begunski krizi Ob robu vrha so se na tristranskem srečanju sešli italijanski premier Paolo Gentiloni, nemška kanclerka Angela Merkel in francoski predsednik Emmanuel Macron. Merklova in Macron sta Italiji obljubila pomoč pri soočanju z velikim številom prebežnikov, ki prihajajo prek Sredozemskega morja. ""Podpiramo in želimo podpirati Italijo,"" je v Trstu povedala nemška kanclerka. Pozvala je k skupnemu ukrepanju Evropske unije proti tihotapcem ljudi, stabilizaciji Libije in spodbuditvi gospodarske rasti v državah izvora. Macron pa je opozoril na razliko med ljudmi, ki upravičeno prosijo za azil, kot so denimo begunci iz Sirije, in ekonomskimi migranti. Francija bo po njegovih besedah storila več za sprejemanje beguncev, ""ne more pa sprejeti žensk in moških, ki v naše države pridejo iz ekonomskih razlogov"".
Evropska agencija za zunanje meje Frontex in države članice EU-ja, ki sodelujejo v reševalni operaciji Triton, so medtem sporočile, da bodo operacijo nekoliko prilagodile v korist Italije."
http://www.rtvslo.si/svet/frontex-zeli-razbremeniti-italijo-ob-navalu-prebeznikov/427350,prebežnik,501,"
					12. julij 2017 ob 09:34,zadnji poseg: 12. julij 2017 ob 13:56
					London - MMC RTV SLO, STA","
J. R.
",Frontex želi razbremeniti Italijo ob navalu prebežnikov,"Evropska agencija za zunanje meje Frontex in države članice Evropske unije so se dogovorile, da bodo reševalno operacijo begunske situacije Triton prilagodile v korist Italije.
Agencija Frontex je na sestanku v poljski Varšavi napovedala, da bodo oblikovali delovno skupino, ki bo pripravila nov operativni načrt operacije Triton, ki bi razbremenil močno obremenjeno Italijo.
Kljub temu Italija ni dobila zagotovila, da bodo tudi druge države odprle svoja pristanišča za sprejem ladij z begunci, čeprav so predstavniki Italije na srečanju izrazili željo po tem.
V skladu z veljavnim načrtom mora namreč Italija sprejeti vse begunce, ki jih s svojimi ladjami reši Frontex. Udeleženci srečanja so se zato strinjali, da se Italija spopada z izjemnimi pritiski in potrebuje dodatno pomoč EU-ja in Frontexa.
Preiskava lordske zbornice graja operacijo SophiaPreiskava posebnega odbora zgornjega doma britanskega parlamenta je ugotovila, da pomorska reševalna operacija Sophia ni vplivala na onemogočanje tihotapcev.
Nasprotno, operacija Sophia je posredno privedla do več smrti beguncev na odprtem morju, saj so v sklopu operacije uničevali tihotapske ladje, zato so tihotapci begunce na pot pošiljali v neprimernih lesenih in gumijastih plovilih, poroča Guardian.
Odbor lordske zbornice zaključuje, da operacija Sophia, ki jo podpira tudi Velika Britanija in katere glavni cilj je bilo zmanjšati tihotapljenje ljudi, na tem področju ni dosegla pričakovanj, zato naj njen mandat ne bi bil obnovljen, poroča BBC.
Poročilo sicer dodaja, da je iskanje in reševanje v Sredozemskem morju rešilo veliko življenj in naj se zato nadaljuje. Britanska vlada je ob tem sporočila, da so britanske ladje prispevale k utonitvi manj otrok.
EU operacijo sprožil leta 2015Operacijo Sophia je 25 članic EU-ja sprožilo leta 2015, potem ko je več sto beguncev utonilo na morski poti v Evropo. Cilj operacije je bilo prekiniti organizirani kriminal, vključno s tihotapljenjem in trgovino s človeškim blagom na območju južnega osrednjega Sredozemlja.
Posebni odbor Evropske unije za zunanje zadeve ugotavlja, da se je v letu 2016 v primerjavi z letom prej prihod migrantov po omenjeni morski poti povečal za 18 odstotkov - s slabih 154.000 na dobrih 181.000, poroča BBC.
Operacije ""le"" humanitarni uspehVoditeljica odbora baronica Verma je dejala, da je bila pomorska operacija Sophia napačno orodje za napad na tihotapstvo, saj se to začne na obalah. Vseeno je operacijo označila za ""humanitarni uspeh"".
""Prihodnost operacij Velike Britanije in EU-ja se mora osredotočiti na tihotapstvo v državah izvora beguncev in tranzitnih državah. Treba je spodbuditi trajnostni ekonomski razvoj ter dobro vladanje v teh deželah,"" meni baronica in dodaja, da si Italija zasluži priznanje za delovanje v prvih vrstah ob množičnem prihodu ljudi iz severne Afrike v Evropo.
Ugotovitve raziskave v številkahReševalne ladje operacije Sophia so od začetka operacije rešile več kot 33.000 ljudi. Utopitve v Sredozemskem morju so bile leta 2016 pogostejše za 42 odstotkov - utonilo je okoli 4.500 ljudi v primerjavi s 3.175 v letu 2015. Do zdaj so v letošnjem letu potrdili 2.150 smrti.
Za preprečevanje tihotapstva na obalah je nujno potrebna tudi enotna vlada v Libiji. V sklopu operacije so aretirali 110 osumljenih tihotapstva in onesposobili 463 tihotapskih ladij, še poroča BBC."
http://www.rtvslo.si/svet/pariz-policija-z-ulic-odstranila-vec-kot-2-000-prebeznikov/427037,prebežnik,590,"
					8. julij 2017 ob 09:00
					Pariz - MMC RTV SLO","
B. V.
",Pariz: Policija z ulic odstranila več kot 2.000 prebežnikov,"Francoska policija je v petek z ulic Pariza odstranila več kot 2.000 prebežnikov, ki so več tednov živeli na cesti v neustreznih razmerah. Začasno so jih naselili v praznih šolskih telovadnicah.
Na stotine prebežnikov je prispelo v severni pariški predel Porte de la Chapelle, kjer so pred novim centrom za pomoč prosilcem za azil spali pod mostovi in ob cestah, skoraj brez dostopa do vode, sanitarij in hrane, poroča britanski Guardian.
Operacija, že 34. takšna od leta 2015, se je začela ob zori in je minila mirno. Moške in ženske iz različnih držav, tudi Afganistana in Eritreje, so z avtobusi prepeljali iz Pariza. Nekateri so imeli vse svoje premoženje v majhnih nahrbtnikih in plastičnih vrečah.
Številni brezdomni prebežniki so vsak dan čakali pred vrati centra za pomoč, a je bil ta vedno zaseden. V zadnjih tednih je tako pred centrom spalo več kot 1.000 ljudi, vsak teden pa naj bi jih prispelo še po 200.
Število brezdomnih prebežnikov v Parizu je naraslo po zaprtju taborišča v Calaisu, ki se ga je prijelo ime Džungla in v katerem je v slabih razmerah živelo več tisoč ljudi, ki so upali, da jim bo uspelo priti v Veliko Britanijo.
""Življenje na ulici me je izmučilo""Iz Calaisa v Pariz je prišel tudi 25-letni nekdanji študent veterine, ki je dejal, da je pobegnil pred nasiljem v Somaliji. V Parizu je na ulici spal teden dni. ""Življenje na ulici me je izmučilo,"" je dejal in dodal, da ne ve, kam ga bodo odpeljali. Želi le, da bi bil nekje, kjer je primerno za ljudi. ""Tako utrujen in lačen sem, a moram ostati potrpežljiv.""
22-letni Afganistanec pa je dejal, da je pod mostom spal dva meseca. Poleg tega, da imajo malo vode in hrane, prihaja tudi do pretepov med različnimi skupinami. Sprožiti želi azilni postopek v Franciji. ""Ljudje smo, ne živali,"" je dejal.
Potreba po dolgoročni strategijiDelavci človekoljubnih organizacij so opozarjali Francijo, da mora namesto izrednih operacij v zadnjem trenutku oblikovati dologoročno strategijo za obravnavanje in namestitev prosilcev za azil v dostojnih razmerah.
Med njimi je Guillaume Schers iz francoske nevladne organizacije Zemlja azila, ki se ukvarja s prosilci za azil. Po njegovih besedah število ljudi, ki prihajajo v Francijo poleti, ne bo upadlo. Corinne Torre iz organizacije Zdravniki brez meja opozarja na zdravstvene probleme prebežnikov, ki se slabšajo zaradi življenja na ulici. Po njenih besedah so največji problem težave z duševnim zdravjem zaradi preživetih travm. Številni prebežniki so namreč na poti doživeli nasilje, mučenje, nečloveški odnos, spolno nasilje.
Nektari lokalni politiki v Parizu svarijo pred začaranim krogom odstranitev prebežnikov in prihodom novih, pri čemer ni dolgoročne strategije. Zadnja takšna policijska operacija v predelu Porte de la Chapelle je bila pred dvema mesecema. Takrat je bilo odstranjenih 1.610 prebežnikov.
V Calaisu še vedno na stotine prebežnikovPo lanski odstranitvi taborišča v Calaisu je tam na ulicah med 600 in 700 prebežnikov. Na njihove razmere je opozoril tudi francoski varuh človekovih pravic.
Dobrodelne in nevladne organizacije, ki jim želijo dostavljati vodo in hrano, se pritožujejo, da jim to onemogočajo policija in lokalne oblasti, zato so šli na sodišče. To je odredilo, da v Calaisu ne sme biti postavljen nov center za pomoč prebežnikov, a da morajo imeti ti ljudje dostop do vode in sanitarij, česar lokalne oblasti ne želijo zagotoviti. Država se je na sodbo sodišča pritožila.
Francoski predsednik Emmanuel Macron je medtem parlamentu sporočil, da si želi prenoviti azilni sistem, za katerega želi, da je ""bolj človeški in bolj pošten"". Več informacij o spremembah na tem področju naj bi bilo znanih v prihodnjih tednih, je še poročal Guardian."
http://www.rtvslo.si/slovenija/druzine-iz-azilnega-doma-na-vicu-so-zaradi-prenove-preselili-v-logatec/427036,prebežnik,254,"
					8. julij 2017 ob 08:31
					Ljubljana - MMC RTV SLO","
Nina Brus, Radio Slovenija
",Družine iz azilnega doma na Viču so zaradi prenove preselili v Logatec,"Družine, ki so bivale v azilnem domu na Viču v Ljubljani, so zaradi sanacije tamkajšnjih objektov preselili v izpostavo v Logatcu. Število tam nastanjenih ljudi se je tako povečalo s 43 na 98 ljudi.
Kot so pojasnili na pristojnem uradu, je selitev potekala brez težav, tudi izvajanje vseh dejavnosti za družine migrantov se nadaljuje.
V izpostavi azilnega doma Logatec nimajo pooblastil za dajanje izjav, je pa nekaj pojasnil v zvezi s selitvijo podala Katarina Štrukelj z novoustanovljenega vladnega urada za oskrbo in integracijo migrantov. Kot je potrdila, so družine začasno preselili zaradi obnove, ki je nujno potrebna zaradi težav z zamakanjem. ""Obnova poteka po etapah, začeli smo na oddelku z družinami, zato smo morali družine preseliti v eno izmed izpostav, izpostava v Logatcu je namenjena samo družinam, zato smo družine preselili tja.""
Sanirali bodo vse objekte, torej tudi oddelek za mladoletnike brez spremstva, oddelek za moške in upravno stavbo, vendar dodatne selitve ljudi v preostale izpostave ne bodo potrebne. Kot je zagotovila Štrukljeva, tudi v Logatcu z družinami izvajajo vse dejavnosti. ""Tečaj slovenskega jezika je že zdaj potekal v Logatcu, zdaj je še okrepljen z izvajalci iz viškega doma, preselil se je tudi program Slovenske filantropije, ki temelji na socialni integraciji, prav tako pa tudi Mozaik, ki dela samo z otroki.""
Kot je dodala, se jim pri delu pridružujejo tudi lokalni prostovoljci. Prav v teh dneh so šli z družinami na izlet v Piran. Sanacijska dela v domu na Viču bodo predvidoma trajala do septembra. Takrat se bodo preseljene družine vrnile v obnovljene objekte."
http://www.rtvslo.si/svet/g20-za-konec-vrha-obzalovanje-zaradi-umika-zda-iz-pariskega-sporazuma/427032,prebežnik,1031,"
					8. julij 2017 ob 07:10,zadnji poseg: 8. julij 2017 ob 16:58
					Hamburg - MMC RTV SLO, Radio Slovenija","
K. T., B. V., K. S.
",G20: Za konec vrha obžalovanje zaradi umika ZDA iz pariškega sporazuma,"V Hamburgu se je končal vrh G20, skupine razvitih in hitro razvijajočih se držav. Nemška kanclerka Angela Merkel je po srečanju izrazila zadovoljstvo z doseženim kompromisom glede proste trgovine in hitre uveljavitve pariškega podnebnega sporazuma.
Obsodila je tudi nasilne proteste, ki so spremljali vrh in zaradi katerih na oblasti letijo očitki, da so podcenjevali varnostno tveganje. Merklova je kljub temu prepričana, da je bila odločitev o gostitvi vrha v Hamburgu primerna.
""Zadovoljna sem, da je uspelo, da smo jasno povedali: tržišča morajo ostati odprta,"" je dejala kanclerka. Voditelji držav so se na vrhu namreč izrekli za prosto trgovino in proti protekcionizmu, a s priznanjem vloge ""legitimnih obrambnih mehanizmov v trgovini"".
S takšnim kompromisom se je vrh G20 izognil zaostrovanju spora o prosti trgovini. Ta tema je veljala za eno najtežavnejših na tokratnem vrhu, saj je ameriški predsednik Donald Trump zagrozil, da bo zaradi ""nacionalne varnosti"" še bolj omejil dostop do ameriškega trga.
Kot izhaja iz dokumenta, o katerem so se ponoči dogovorili pogajalci, so se države G20 izrekle za ""vzajemen in medsebojno koristen okvir za trgovino in investicije"" ter za načelo nediskriminatornosti. Države G20 želijo nadaljevati ""boj proti protekcionizmu vključno z vsemi nepoštenimi trgovinskimi praksami"", so zapisali.
Zaradi Trumpovega gesla Najprej Amerika je bilo jasno izraženo nasprotovanje protekcionizmu tudi Američanov dolgo vprašljivo. Prosta trgovina in odprti trgi tudi v krogu gospodarskih velesil niso več sami po sebi umevni.
Omembo ""legitimnih obrambnih mehanizmov v trgovini"" v sklepni izjavi naj bi dosegle ZDA. Gre za pomemben dodatek, saj omogoča ""zakonite"" protiukrepe. Prav to pa je sporno. Z vidika Evropejcev bi bile na primer carine na uvoz jekla nepravične in v nasprotju s pravili Svetovne trgovinske organizacije.
Podpora pariškemu sporazumu, a brez ZDAMerklovo veseli tudi nadaljnja podpora boju proti podnebnim spremembam, čeprav se ZDA skupni zavezi niso pridružile. Trump namreč vztraja pri škodljivosti sporazuma za ameriško gospodarstvo, preostali voditelji pa so ZDA pripisali izoliranost na področju okoljske politike.
Nazadnje so preostali voditelji le sklenili dogovor, da spoštujejo svoje zaveze - čeprav brez ZDA.
Hamburg spet preplavili protestniki. Kritike na račun župana in vlade.
Ob robu tudi o UkrajiniOb robu vrha so se sešli Merklova, francoski predsednik Emmanuel Macron in ruski predsednik Vladimir Putin, razpravljali pa so o krizi v vzhodni Ukrajini. Po poročanju tujih agencij si Nemčija in Francija želita politično rešitev, ki bi končala več kot triletno nasilje.
Od aprila 2014 je v spopadih na vzhodu Ukrajine umrlo več kot 10.000 ljudi. Kijev in njegove zahodne podpornice obtožujejo Moskvo, da spodbuja konflikt ter tihotapi orožje in vojake čez mejo, Rusija pa to zanika. Trdi, da se ob upornikih borijo le ruski vojaki, ki niso na dolžnosti, in prostovoljci.
Papež: Potencial za ""zelo nevarna zavezništva""Vrh je komentiral tudi papež Frančišek. V pogovoru za italijanski časopis La Repubblica je dejal, da ga srečanje skupine G20 skrbi, saj predstavlja potencial za ""zelo nevarna zavezništva"" med svetovnimi voditelji, ki bi še posebej strahotne posledice lahko imela za prebežnike. ""Zaskrbljen sem zaradi zelo nevarnih zavezništev med močmi, ki imajo izkrivljeno vizijo sveta: Ameriko in Rusijo, Kitajsko in Severno Korejo, Putinom in Al Asadom glede vojne v Siriji,"" je dejal.
Po njegovih besedah se ključna svetovna težava nanaša na revne, šibke in izključene, med katere spadajo tudi prebežniki. Pri tem je s prstom pokazal na države, ki se ""bojijo invazije prebežnikov"". Evropske voditelje, ki po njegovih besedah prihajajo z najbogatejše celine na svetu, je še pozval, naj ne nasedejo prepričanju, da je meje mogoče preprosto zapreti.
Udeležence vrha je papež nagovoril že v petek in jih pozval, naj absolutno prednost namenijo težavam revnim in marginalnim skupinam ter si prizadevajo za končanje vojn po svetu.
Prvi dan srečanja v znamenju srečanja Trump - PutinPrvi dan srečanja je sicer zasenčilo predvsem težko pričakovano prvo srečanje Trumpa in Putina, ki sta imela v načrtu 30-minutne pogovore, ti pa so se zavlekli na dobri dve uri. Po besedah ameriškega državnega sekretarja Rexa Tillersona bi se še nadaljevali, če jih ne bi prekinila ameriška prva dama – goste je čakal koncert v hamburški filharmoniji.
Tillerson je ocenil, da je srečanje, ki je potekalo na štiri oči ob prevajalcih, potekalo v dobrem vzdušju, da je bila kemija med voditeljema dobra, napovedal pa je tudi, da bosta državi sodelovali tudi pri reševanju ukrajinske krize in nadaljevali dialog tam, kjer se ne strinjajo.
Moskva zadovoljna z izkupičkom pogovorovPredsednika sta potrdila namero, da bosta iskala rešitve, ki ustrezajo nacionalnim interesom ZDA, Rusije in vse mednarodne skupnosti, je po pogovorih povedal ruski zunanji minister Sergej Lavrov. Prvi komentarji nekaterih ruskih politikov kažejo, da so v Moskvi z izkupičkom pogovorov zadovoljni.
Predsednica sveta federacije Valentina Matrijenko je dejala, da sta državnika glede vseh vprašanj, o katerih sta govorila, Siriji, Ukrajini, kibernetski varnosti in boju proti terorizmu, dosegla dogovor. Po mnenju predsednika odbora za mednarodne odnose sveta federacije Kusačova pa je zelo pomemben dogovor o prekinitvi ognja, ki bo v treh pokrajinah na jugozahodu Sirije začel veljati jutri opoldne, saj potrjuje, da lahko državi sodelujeta. Ob tem pa v Moskvi ne pozabljajo, da so odnosi med državama na najnižji ravni po hladni vojni in da bo za reševanje spornih vprašanj potrebnega veliko časa.
Tema pogovora tudi rusko vmešavanje v ameriške volitveEno ključnih sporočil srečanja je bil dogovor o prekinitvi ognja v jugozahodni Siriji, ki naj bi začela veljati v nedeljo. Predsednika sta se na začetku srečanja na Trumpovo pobudo dotaknila vprašanja domnevnega ruskega vpletanja v ameriške predsedniške volitve. Strinjala sta se, da je bolje, da se osredotočita na izboljšanje odnosov kot na prerekanje o preteklosti. Putin je zanikal vsakršno vpletanje v volitve, Moskva je pozvala k predložitvi morebitnih dokazov o nasprotnem. Kot je dejal Lavrov, je Trump sprejel Putinovo razložitev, da so obtožbe o vmešavanju lažne. Kot je pozneje dejal Tillerson, ""sta se predsednika pravilno osredotočila na to, kako se premakniti od tega, kar bi bilo lahko preprosto trmast nesporazum"".
Njegovo pojasnilo je naletelo na ostre odzive pri demokratih. ""Sklepanje kompromisa glede integritete našega volilnega procesa ne sme in ne more biti področje, na katerem je dogovor o nestrinjanju sprejemljiv sklep,"" je v izjavi dejal vodja demokratov v senatu Chuck Schumer.
Tillerson je ob tem dejal, da ste se strinjala glede zaveze o ""nevmešavanju v zadeve ZDA in demokratičnih procesov ZDA tako kot glede nevmešavanja v demokratične procese v drugih državah""."
http://www.rtvslo.si/svet/zda-in-rusija-dosegle-dogovor-o-premirju-na-jugozahodu-sirije/426996,prebežnik,1251,"
					7. julij 2017 ob 15:54,zadnji poseg: 7. julij 2017 ob 20:56
					Hamburg - MMC RTV SLO, Reuters, STA","
T. J.
",ZDA in Rusija dosegle dogovor o premirju na jugozahodu Sirije,"Na vrhu G20 sta se prvič sešla ameriški in ruski predsednik, Donald Trump in Vladimir Putin. Dogovorila sta se o prekinitvi ognja v jugozahodni Siriji, ki naj bi začela veljati v nedeljo.
Kot piše AP, podrobnosti sporazuma in tega, kako se bo izvajal, niso znane, začasno naj bi prekinitev ognja začela veljati ob 12.00 po času v Damasku. Takšen dogovor pomeni novo raven sodelovanja ZDA in Rusije pri iskanju rešitve za vojno v Siriji. Del sporazuma sta tudi Jordanija in Izrael.
Srečanje Trumpa in Putina je povsem zasenčilo preostalo dogajanje v Hamburgu. Že njuno prvo rokovanje ob začetku vrha je bilo deležno velike pozornosti. Vsi so bili pozorni na vsako njuno potezo. Kot poročajo, sta bila med pogovorom zelo spoštljiva. ""V čast mi je, da se srečujem z vami,"" je ob začetku srečanja ruskemu predsedniku dejal Trump, ta pa je odvrnil, da je ""vesel, da sta se osebno srečala"".
Oba sta izrazila upanje, da bo srečanje prineslo pozitivne rezultate. Putin je še dejal, da je s Trumpom že večkrat govoril po telefonu o ""pomembnih dvostranskih in mednarodnih zadevah"", a da telefonski pogovori niso nikoli zadostovali in da se morata skupaj usesti, ""če želijo pozitivne rezultate"". V Hamburgu sta imela prvi formalni sestanek, ki je trajal več kot dve uri, zaradi česar se je zamaknil tudi njun prihod na večerni del vrha Elbphilharmonie, kjer so se voditelji udeležili koncerta.
Pogovarjala sta se tudi o Ukrajini in terorizmu Ameriški državni sekretar Rex Tillerson je potrdil, da sta se voditelja dogovorila o premirju na jugozahodu Sirije. Tillerson je ob tem dejal, da gre za pomembno regijo v državi, in dogovor o prekinitvi ognja označil za prvi skupni uspeh. Izrazil je tudi upanje, da bodo prekinitev spopadov pozneje razširili na druge predele Sirije. Glede prihodnosti sirskega predsednika Bašarja Al Asada je ponovil stališče, da za Washington v politični prihodnosti Sirije ni mesta zanj. Priznal je, da še ni sprejeta odločitev, kako naj bi potekala morebitna predaja oblasti in odstop Al Asada.
Kot je še dodal, je Putin v Hamburgu zanikal kakršno koli vpletanje v ameriške predsedniške volitve lani. Trump je večkrat z njim načel to temo, je še dejal Tillerson. Putin je po srečanju s predsednikom ZDA po poročanju ruske tiskovne agencije Tass dejal, da se je s Trumpom pogovarjal o krizi v Ukrajini in Siriji in boju proti terorizmu in kibernetskemu kriminalu.
Ruski zunanji minister Sergej Lavrov je ob tem potrdil, da sta se predsednika obeh držav osredotočila na konkretne zadeve, pogovori pa so potrdili, da ju vodijo nacionalni interesi. Lavrov je potrdil dogovor in napovedal, da bo prekinitev ognja začela veljati v nedeljo opoldne po krajevnem času v pokrajinah Dara, Kunejtra in Svejda. Lavrov je povedal, da so v jordanski prestolnici Aman ruski, ameriški in jordanski strokovnjaki dosegli dogovor o vzpostavitvi deeskalacijskega območja. Dodal je še, da bodo Rusija in ZDA jamčile, da bodo vse strani spoštovale prekinitev, za varnost okrog omenjenega območja pa bo ob koordinaciji z ZDA in Jordanijo skrbela ruska vojaška policija.
Kot je še dodal, sta se voditelja tudi dogovorila o vzpostavitvi posebne rusko-ameriške delovne skupine, ki se bo ukvarjala z varnostjo na svetovnem spletu. Dogovorila sta se tudi o pospešitvi imenovanja novih veleposlanikov. Prav tako sta po navedbah Tassa zunanjima ministroma obeh držav naložila, da poglobita dialog o vseh vprašanjih, vključno o Severni Koreji.
Povezano:
Protestniki v Hamburgu napadli policijsko postajo in zažgali več vozil
Srečanje skupine razvitih in hitro razvijajočih se držav (G20), ki poteka v petek in soboto, je odprla nemška kanclerka Angela Merkel, ki je voditelje pozvala h kompromisom pri različnih stališčih, ne da bi pri tem žrtvovali svoja načela. Poudarila je, da je bistven čas, saj se svet spopada s številnimi izzivi.
""Vemo, da nas čas priganja, zato lahko najdemo rešitve samo, če smo pripravljeni na kompromise in se približati drug drugemu, ne da bi se pri tem preveč upognili. Vsi poznamo resne svetovne težave. Časa za njihovo reševanje je vse manj, zato jih bomo lahko odpravili le, če bomo pripravljeni na delne sporazume in sodelovanje,"" je gostiteljica izrazila upanje, da bo vrh prispeval k reševanju največjih težav v svetu.
Ob koncu prvega dne je dejala, da je pred pogajalci o besedilu sklepne deklaracije še težavno delo. Priznala je, da so pogovori o podnebnih razmerah in prosti trgovini zelo težavni. Največ težav je v skupnem boju proti podnebnim spremembam. Poznavalci menijo, da bodo voditelji težko dosegli minimalni skupni dogovor.
Kot je razvidno iz osnutka izjave, ki so ga pridobile nekatere tuje tiskovne agencije, se bodo svetovni voditelji ogradili od skeptičnega stališča predsednika ZDA do podnebnih sprememb. Trump je napovedal izstop ZDA iz pariškega podnebnega sporazuma. V izjavi naj bi drugi voditelji skupine razvitih in hitro razvijajočih se držav poudarili, da pariškega podnebnega sporazuma ni mogoče preklicati, da imajo obveznosti do sporazuma in da so seznanjeni z odločitvijo Washingtona o izstopu iz sporazuma.
Pozivi k svobodni trgovini V nasprotju z namerami Trumpa je bilo v Hamburgu slišati pozive k svobodni svetovni trgovini. Uvodni govor je sicer Trump izkoristil za lastno hvalo. Govoril je o uspešnosti ameriškega gospodarstva, odkar je predsednik. Trump stavi na gospodarski nacionalizem.
Za Trumpom je besedo dobil predsednik Evropske komisije Jean-Claude Juncker, ki se je ogradil od ameriškega predsednika in se v imenu Evropske unije zavzel za odprto in multilateralno trgovino. Za prosto in pošteno trgovino se je zavzela tudi Merklova, a priznala, da so pogovori o kompromisu na to temo zelo težavni.
Države skupine BRICS (Rusija, Brazilija, Indija, Kitajska in Južna Afrika) so se tako zavzele za uravnoteženo in odprto svetovno gospodarstvo in proti protekcionizmu. Te države so pozvale mednarodno skupnost k uresničitvi pariškega podnebnega sporazuma, poroča DPA. Putin je poudaril, da imajo omejitve v trgovini in na finančnem področju pogosto politično ozadje in so namenjene izključitvi tekmecev.
Kitajski predsednik Ši Džinping je na vrhu zagovarjal odprto svetovno gospodarstvo, obenem je članice pozval, naj okrepijo usklajevanje makroekonomskih politik in preprečijo tveganja na finančnih trgih. Po njegovih besedah morajo države slediti multilateralnemu trgovinskemu režimu, saj rast svetovnega gospodarstva ni stalna. Peking je odločno proti trgovinskemu protekcionizmu, ki ga zagovarja Trump.
Predlog novih sankcij proti PjongjanguV Hamburgu so se ZDA, Japonska in Južna Koreja dogovorile, da se bodo zavzele za čimprejšnje sprejetje resolucije Združenih narodov o novih sankcijah za Severno Korejo, potem ko je Pjongjang ta teden izvedel nov raketni preizkus. Ameriški predsednik Trump, južnokorejski predsednik Mun Dže In in japonski premier Šinzo Abe so poudarili, da bodo izvedli maksimalni pritisk v boju proti jedrski grožnji Severne Koreje. Ruski predsednik Putin je ob tem pozval k ohranitvi treznih glav. Po dvostranskih pogovorih z južnokorejskim predsednikom je ruski predsednik še dejal, da je severnokorejsko jedrsko vprašanje resna težava, a je treba pri tem ravnati pragmatično in taktno.
Z novimi sankcijami želijo Pjongjangu pokazati, da imajo provokativna dejanja, ki destabilizirajo regijo, posledice, so zapisali voditelji v skupni izjavi. Severnokorejske sosede so tudi pozvali, naj si še naprej prizadevajo prepričati režim, da se odpove izzivanjem. Prav tako bi morali izposlovati, da se Pjongjang odpove svojemu raketnemu in jedrskemu programu, so prepričani.
Poziv Bruslja k boju proti tihotapcem s prebežniki Evropska unija je pozvala k skupnemu boju proti tihotapcem z begunci in migranti. Predsednik Evropskega sveta Donald Tusk je ob tem povedal: ""Voditeljem držav skupine G20 bom predlagal usmerjene ukrepe proti tihotapcem. Če ukrepov ne bomo sprejeli, bo to žalosten dokaz hinavščine nekaterih držav G20, vendar upam, da bomo uspešni."" Prvi dan je potekal v iskanju izgubljene enotnosti na številnih področjih, je za TV Slovenija iz Hamburga poročala Polona Fijavž. Kompromisov in popuščanj prvi dan ni bilo opaziti. V soboto bodo teme pogovor Afrika, migracije in zdravje."
http://www.rtvslo.si/slovenija/sds-bi-na-meji-z-italijo-postavil-vsaj-panelno-ograjo/426981,prebežnik,421,"
					7. julij 2017 ob 13:38
					Ljubljana - MMC RTV SLO, STA","
A. Č.
",SDS bi na meji z Italijo postavil vsaj panelno ograjo,"Branko Grims (SDS) predlaga vsaj postavitev panelne ograje na meji z Italijo, oz. druge preventivne ukrepe, ki bi dali jasen signali Italiji in migrantom, da se bo Slovenija zaščitila.
Predloge vladi je danes obravnavala komisija DZ-ja za nadzor obveščevalnih in varnostnih služb na zaprti seji, poleg tega pa so obravnavali tudi domnevno pranje denarja iz Irana prek NLB-ja med letoma 2008 in 2011, a o tem posebnih informacij Grims ni dal. Je pa pojasnil, da je bila glavna tema prebežniška kriza.
Poudaril je, da se je število prebežnikov v Evropo povečalo na raven, ki je bila v času, ko je bila odprta Balkanska pot. ""Prek morja v Italijo pride vsak dan po več tisoč migrantov, izjemoma celo do 10.000,"" je dejal in dodal, da velik del tega pride v pristanišča mimo nadzornih točk, in sicer predvsem zaradi nevladnih organizacij. ""Te pomagajo pri tem mednarodnem tihotapljenju ljudi, ki nima nobene zveze več s humanitarnostjo , ampak ogroža varnost in blaginjo celotne Evrope,"" je dejal.
Ob tem je Grims dejal, da je Avstrija napovedala nadzor na italijanski meji na Brennerju tudi s pomočjo vojske, Francija je proti Italiji že vzpostavila delni nadzor, francoski predsednik pa, da je napovedal drastično zaostritev protimigrantske politike.
Prepričan je, da bi že samo dvodnevni dotok prebežnikov, ki ga opaža Italija, za Slovenijo predstavljal nerešljivo varnostno in ekonomsko težavo, saj bi ostali tu, ker so na vseh drugih mejah že pripravljeni. ""Avstrija je ohranila nadzor na meji s Slovenijo, Madžarska beguncev ne bo sprejemala, na Hrvaško ne bodo sami šli, niti jih tam ne bodo pripravljeni sprejeti. Slovenija torej ostane kot žep in to je najslabša možnost,"" je zatrdil.
Grims: Razmere se lahko hitro zaostrijo Vladi je zato komisija predlagala, da bi na meji začela s preventivnimi ukrepi, s čimer bi po Grimsovem mnenju dali jasen signal prebežnikom, italijanski politiki in vladi, da se bo tudi Slovenija zaščitila. Komisija je zahtevala tudi, da jih vlada redno mesečno pisno obvešča o tej problematiki in da najkasneje do konca avgusta izdela dolgoročno oceno in strategijo razvoja prebežniške problematike z vidika Slovenije in predvidi ustrezne srednjeročne in dolgoročne korake.
Grims je opozoril, da se lahko razmere zaostrijo zelo hitro. ""Če se bo v Franciji politika hitro zaostrila, in vse kaže, da se bo, v Avstriji se bo zagotovo, saj se jim bližajo volitve, se lahko položaj na slovensko-italijanski meji zaostri v nekaj tednih,"" je dejal. Spomnil je, da je Sloveniji do zdaj uspelo ohraniti sorazmerno varnost in da bi bilo skrajno neprevidno, da bi zdaj ne storili vsega, da to tudi obdržimo."
http://www.rtvslo.si/svet/avstrija-umirja-zogico-glede-uvedbe-nadzora-in-vojske-na-meji-z-italijo/426816,prebežnik,311,"
					5. julij 2017 ob 16:20
					Dunaj - MMC RTV SLO, STA","
A. V.
","Avstrija umirja ""žogico"" glede uvedbe nadzora in vojske na meji z Italijo","Avstrijski kancler Christian Kern je omilil napovedi o uvedbi nadzora in napotitvi vojske na mejo z Italijo kot odziv na povečano število prebežnikov, ki prihajajo v Italijo.
Kern meni, da ima Italija razmere trenutno pod nadzorom, zato Avstrija v tem trenutku ne razmišlja o napotitvi vojske na mejo. ""V tem trenutku nič ne kaže na to, da Italija položaja ne bi imela pod nadzorom,"" je na novinarski konferenci na Dunaju dejal Kern.
Kern je s tem omilil napovedi avstrijskega obrambnega ministra Hansa Petra Doskozila, ki je v torek izrazil pričakovanje, da bo Avstrija zaradi povečanja števila beguncev kmalu uvedla nadzor na meji z Italijo. Pri nadzoru meje naj bi, če se val beguncev v Italijo ne bo zmanjšal, pomagala tudi avstrijska vojska.
Ne bodo dovolili nenadzorovanega prečkanja mejeKern je pojasnil, da je obrambni minister govoril le o skrajni možnosti, v luči povečanega števila migrantov, ki prek Sredozemskega morja prispejo v Italijo. ""Ne bomo znova dovolili popolnoma nenadzorovanega prečkanja meje,"" je poudaril avstrijski kancler in spomnil na begunski val leta 2015, ko so migranti množično vstopali v Avstrijo.
Če bi se takšna zgodba ponovila, pa bi se Avstrija uskladila z Italijo in Evropsko unijo, je še poudaril kancler Kern. Dodal je, da se je o tem že pogovarjal z italijanskim kolegom Paolom Gentilonijem ter predsednikom Evropske komisije Jean-Claudom Junckerjem.
Avstrijski veleposlanik v Rimu na zagovor Zaradi izjav avstrijskega obrambnega ministra se je moral na italijanskem zunanjem ministrstvu zagovarjati tudi avstrijski veleposlanik v Rimu.
Italijanski notranji minister Marco Minniti je ostro kritiziral avstrijski načrt in je dejal, da je globoko presenečen nad izjavami ministra Doskozila. Dejal je, da je avstrijska pobuda neupravičena in brez primere ter da bo negativno vplivala na sodelovanje med prijateljskima državama.
Doskozila je v torek še povedal, da je 750 avstrijskih vojakov že v pripravljenosti, obrambno ministrstvo pa je ob koncu tedna na Tirolsko že poslalo težko vojaško opremo."
http://www.rtvslo.si/kolumne/arbitraza-za-telebane/426739,prebežnik,884,"
					4. julij 2017 ob 18:55
					Ljubljana - MMC RTV SLO","
Marko Radmilovič, Radio Slovenija
",Arbitraža za telebane,"Iz počitniškega ugodja nas je izbezal izreden dogodek - objavljena arbitraža o slovensko-hrvaški meji. Ne moremo dovoliti, da bi delavni ljudje in občani ostali brez razumljive razlage arbitraže.
Se pravi, v naslednjih nekaj odstavkih … ""arbitraža za telebane"". Najprej in na začetku: če boste te dni videli, da se je v vaš kraj pripeljal Miro Cerar, pograbite potni list in najnujnejše imetje; zelo verjetno boste morali v drugo državo.
A dajmo šalo in vladne predstavnike na stran in si oglejmo arbitražo. Menda gre za 400 strani zapletenega mednarodnopravnega jezika, ki ga razume 400 ""mednarodnih pravnikov"" na planetu. Neposredno pa bo meja prizadela 400 ljudi, ki nimajo najmanjšega pojma, o čem pripoveduje 400 strani mednarodnopravnega besedila. Tudi tu vam čudežev ne moremo ponuditi, kajti sami ne razumemo, zakaj pri arbitraži sploh gre.
Generacija, ki se je rodila recimo pred 26 leti, je prepričana, da sta hrvaško-slovenska meja in njena spornost naravno stanje. Da ni tako, se zavedajo starejši rodovi, ki se spominjajo meje, ki to ni bila. Vsi skupaj pa se spominjamo dneva, ko smo končali v skupni evropski družini, ki je obljubljala Evropo brez meja.
A očitno so meje take kot herpes. Od časa do časa sicer izginejo, latentno pa so ves čas navzoče.
In zdaj k težavnemu razumevanju arbitraže. Imamo Republiko Slovenijo, ki je takoj in nemudoma začela izvajati razsodbo. Premier prepričuje vaščane obmejnih vasi, v katerih redko vidijo televizijski Dnevnik iz Ljubljane, kaj šele premierja iz Ljubljane, da bo še vse v redu. ""Slovenija je tu za vas,"" vlada oglašuje mehko različico implementacije. Trda različica sta bodeča žica in brca v zadnjico, ki pa sta k sreči za zdaj namenjeni le prebežnikom.
Takojšnja implementacija, tukaj in zdaj, je seveda v duhu vedno pridne in vzorne članice evropske družine, ki z junaškim žrtvovanjem nekaj hiš in celo nekaj žive sile izpolnjuje sodbo arbitražnega sodišča. Črnilo se še ni posušilo, zadnji žigi se še niso spustili, ko je naša država že sredi akcije.
Potem pa je tu Hrvaška. Tudi republika. Ki je javno povedala, da sodbe ne bo ne prevzela, ne upoštevala, ne se po njej ravnala. In spet so se začeli incidenti, ki jih v obdobju politično nesprejemljivega statusa quo ni bilo. Se pravi, da je arbitraža mir spremenila v napetost. In v izmenjavo not, nujne sestanke, povišane tone in vso šaro, ki smo se je v prejšnjih 26 letih nagledali do absolutnega dolgočasja. Dobro; nihče izmed vrhunskih slovenskih politikov se ne vali več po jarkih Joška Jorasa, preostala ikonografija pa je v bistvu že dolgo znana.
In zdaj vprašanje za 6,7 milijona dolarjev, kolikor nas je stala arbitraža: ""Zakaj, hudiča, preseljujemo ljudi, če nam jih ni treba?"" Da bi jih bilo treba, bi to morala zahtevati Hrvaška, ta pa tega ne bo zahtevala, ker ne upošteva arbitraže. Se pravi, da Slovenija upošteva arbitražo z naše, slovenske strani, hkrati pa jo upošteva tudi za Hrvaško. Po domače povedano: Hrvaški ni treba upoštevati arbitraže, ker jo mi upoštevamo zanjo.
Dvojno upoštevanje bo arbitražni sporazum seveda izpolnilo; težava bo nastala le v tistih delih, v katerih ne bo pomagalo, če ga dvakratno upoštevamo sami, se pravi na področjih, na katerih je ozemlje pridobila Republika Slovenija. K sreči je teh območij tako malo in so tako majhna, da se nam ni treba vznemirjati. Fantastičen dan se je spremenil v dim – to pa je, kot kaže, tudi poglavitni namen dimnika, ki skrbi za stik Slovenije z mednarodnimi vodami.
Preden preidemo k temeljnim ugotovitvam, še nekaj iz otroškega vrtca za diplomate. Hvaljenje obeh republik z močnimi prijatelji je patetično smešno. Za nami stojijo Nemci, ki so izdali sporočilo za javnost, za Hrvati pa Američani.
Ta nesrečna zaverovanost v mednarodno pomembnost je prerasla diplomacijo in se spremenila v komedijantstvo. Kot da nihče izmed postavljačev s tujim perjem ni nikoli zares okusil tujine; v vladnih palačah velikih zahodnih demokracij, v njihovih medijih, da ne govorimo na njihovih ulicah, je slovensko-hrvaški mejni spor opomba. V najboljšem primeru novička, pa še ta intonirana kot plemenski spor nekje na Balkanu. Nikogar ne zanimajo velika nacionalna čustva in hudičeva Mura, ki ne more ostati v svojem toku.
Arbitražni sporazum pa je hkrati tudi zgodba o veliki nenačelnosti, ki jo zganja naša država. Medtem ko smo na južni meji pripravljeni zaradi meje iti v vojno, smo recimo na severni do mejnih vprašanj popolnoma brezbrižni. Le primer za pokušnjo; slovenska meja, ki od Šentilja teče po znameniti avstrijski vinski cesti vsaj do avstrijskih Lučan, je večkrat kršena, s tem pa tudi slovenska suverenost. Mejni spor, ki za Slovenijo to ni, je nastal med jugoslovanskim nadzorom meje, ko se graničarji niso preveč vznemirjali, avstrijski gradbeniki pa so preveč velikopotezno gradili turistično cesto. Na avstrijsko kršenje meje na asfaltu nazorno kažejo oznake, a domačine, ki se že 26 let bojujejo za pravično mejo, v Ljubljani zasmehujejo in jih ne upoštevajo. Jasno; Avstrija je ugledna in urejena država, po kateri bi se radi zgledovali, in za nekaj njene naklonjenosti mirno podarimo tistih nekaj tisoč kvadratnih metrov, za Joška Jorasa na južni meji pa smo pripravljeni na glavo skočiti v kanal, poln odplak.
Sicer pa ni jasno, čemu vsa ta kolobocija: vsak navtik ve, kako pravično potegneš mejo na morju. Spraviš se čisto na krmo, z eno roko se primeš za stopnice ali jambor, in ko opraviš, uporabiš toaletni papir. Potem spremljaš bele točke, ki se zarisujejo na morju."
http://www.rtvslo.si/begunska-kriza/avstrija-napoveduje-uvedbo-nadzora-na-meji-z-italijo/426708,prebežnik,546,"
					4. julij 2017 ob 13:03,zadnji poseg: 4. julij 2017 ob 18:54
					Dunaj - MMC RTV SLO, Televizija Slovenija, STA","
J. R., T. J.
",Avstrija napoveduje uvedbo nadzora na meji z Italijo,"Avstrija bi lahko zaradi povečanja števila prebežnikov kmalu uvedla nadzor na meji z Italijo, je potrdil obrambni minister Hans Peter Doskozil. Pri nadzoru meje bo po potrebi pomagala tudi vojska.
Avstrijski obrambni minister je v pogovoru za avstrijski časopis Kronen Zeitung izrazil pričakovanje, da bo Avstrija zaradi povečanja števila prebežnikov kmalu uvedla nadzor na meji z Italijo. Pri nadzoru meje naj bi, če bi število prihajajočih prebežnikov v Italijo naraščalo, pomagala tudi avstrijska vojska.
Za sodelovanje pri nadzoru meje je po Doskozilovih besedah v pripravljenosti 750 avstrijskih vojakov, 450 naj bi jih poslali iz Tirolske, druge iz avstrijske Koroške. Če bo treba, naj bi bili v celoti operativno sposobni v treh dneh, je še dejal avstrijski obrambni minister.
Avstrijsko obrambno ministrstvo je ob koncu tedna na Tirolsko že poslalo težko vojaško opremo, med njimi štiri oklepna vozila za zaprtje cest na območju mejnega prehoda na gorskem prelazu Brenner.
Italija na pogovor povabila veleposlanikaItalijansko zunanje ministrstvo je zaradi napotitve vojaštva na mejni prehod Brenner na pogovor povabilo avstrijskega veleposlanika v Rimu Reneja Pollitzerja. Italija je že lani opozorila, da bi nadzor na meji kršil evropsko zakonodajo o svobodi gibanja.
Italijanski notranji Marco Minniti je ostro kritiziral avstrijski načrt in dejal, da je globoko presenečen nad izjavami ministra Doskozila. Dejal je, da je avstrijska pobuda neupravičena in brez primere ter da bo negativno vplivala na sodelovanje med prijateljskima državama.
EK predlagala akcijski načrt za podporo Italiji Evropska komisija je v zvezi z osrednjo sredozemsko prebežniško potjo predlagala akcijski načrt za podporo Italiji, zmanjšanje pritiska in povečanje solidarnosti. Gre za vrsto takojšnjih ukrepov, o katerih bodo v četrtek v Talinu razpravljali pravosodni in notranji ministri Evropske unije. Ker so razmere na osrednji sredozemski poti vedno bolj pereče, je komisija predlagala vrsto takojšnjih ukrepov, ki jih lahko sprejmejo države članice EU-ja, komisija in agencije EU-a ter Italija. Predsednik Evropske komisije Jean-Claude Juncker je ob tem dejal, da so izredne razmere v Sredozemlju realnost, ki ni niti nova niti prehodnega značaja.
""V zadnjih dveh letih in pol smo naredili ogromen korak na poti do resnične evropske prebežniške politike, vendar pereče razmere zdaj od nas zahtevajo, da močno pospešimo naše skupno delo in Italije ne prepustimo same sebi. Svoja prizadevanja moramo osredotočiti na solidarnost, tj. solidarnost s tistimi, ki bežijo pred vojno in preganjanjem, ter z državami članicami, ki so najbolj obremenjene,"" je dejal Juncker.
Med ukrepi, ki jih predlaga Komisija, je povečanje zmogljivosti libijskih organov s projektom, vrednim 46 milijonov evrov, ki ga je pripravila skupaj z Italijo. Prav tako bo podprla vzpostavitev popolnoma operativnega centra za usklajevanje reševanja na morju v Libiji. Napovedala je tudi povečanje financiranja za upravljanje migracij v Italiji z dodatnimi 35 milijoni, ki se bodo lahko uporabili takoj. Prav tako je pripravljen nabor evropske mejne in obalne straže za hitri odziv, ki ga sestavlja več kot 500 strokovnjakov za vračanje.
Države članice bi po mnenju Evropske komisije morale v veliko večji meri prispevati v Skrbniški sklad EU-Afrika, pospešiti premestitve iz Italije, skupaj z Evropskim parlamentom pospešiti razprave o reformi dublinskega sistema za dodeljevanje prošenj za azil v EU-ju in mobilizirati svoje zmogljivosti za vračanje prebežnikov brez urejenega statusa iz Italije. Italiji pa je Komisija naložila, naj sestavi kodeks ravnanja za nevladne organizacije, ki izvajajo dejavnosti iskanja in reševanja v Sredozemlju, ter izpolni svoje zaveze glede premestitev."
http://www.rtvslo.si/svet/italija-francija-in-nemcija-za-krepitev-strategije-glede-vracanja-prebeznikov/426627,prebežnik,287,"
					3. julij 2017 ob 12:11
					Pariz - MMC RTV SLO, STA","
B. V.
","Italija, Francija in Nemčija za krepitev strategije glede vračanja prebežnikov","Notranji ministri Italije, Francije in Nemčije so se zavzeli za okrepitev strategije EU-ja glede vračanja prebežnikov v države izvora. Srečanje je potekalo v kontekstu velike obremenjenosti Italije s sprejemanjem prebežnikov.
Ministri Marco Minniti, Gerard Collomb in Thomas de Maiziere so se v nedeljo zvečer v Parizu sestali v družbi evropskega komisarja za migracije Dimitrisa Avramopulosa.
Predstavniki treh držav so se zavzeli za določitev pravil ravnanja nevladnih organizacij pri reševanju prebežnikov v Sredozemskem morju. Pravilnik so zastavili kot poskus za ureditev operacij v morju, kjer zdaj plovila, ki rešujejo prebežnike, upravljajo italijanska obalna straža, evropska agencija za zunanje meje Frontex in več nevladnih humanitarnih organizacij.
Ministri želijo tudi, da se okrepi strategija EU-ja glede vračanja prebežnikov v države izvora, in pozivajo k dodatni podpori libijski obalni straži in Visokemu komisariatu ZN-a za begunce (UNHCR) pri izboljšanju sprejemnih zmogljivosti v Libiji ter pospešitvi evropskega programa premeščanja beguncev.
Italija pričakuje pomočItalija že dlje časa poziva evropske države, naj storijo več pri delitvi bremen glede sprejemanja prebežnikov, ki čez Sredozemsko morje prihajajo v Evropo. Rim je celo zagrozil z zavračanjem tujih ladij z rešenimi prebežniki. Med drugim se zavzema za to, da bi tudi druge države odprle svoja pristanišča za sprejem ladij s prebežniki.
A kot naj bi ministri in komisar ugotovili v nedeljo, ta možnost ni najboljši odgovor na trenutno krizo, saj da bi lahko še okrepila prihod prebežnikov, po poročanju francoske tiskovne agencije AFP navajajo viri blizu francoskega notranjega ministra Collomba.
Italija: Porast števila prispelih prebežnikovPo podatkih ZN-a je od začetka leta v Italijo po morju prispelo 83.650 prebežnikov, kar je 20 odstotkov več kot v istem obdobju lani. Poleti pričakujejo še dodatno povečanje števila prihodov. Tudi Svetovna organizacija opozarja, da potrebuje Italija pri sprejemanju prebežnikov večjo mednarodno podporo."
http://www.rtvslo.si/svet/italija-zahteva-od-evropskih-drzav-pomoc-pri-sprejemanju-prebeznikov/426543,prebežnik,274,"
					2. julij 2017 ob 13:12
					Rim - MMC RTV SLO, STA","
B. V.
",Italija zahteva od evropskih držav pomoč pri sprejemanju prebežnikov,"Notranji ministri Italije, Nemčije in Francije se bodo zvečer v Parizu srečali na kriznem sestanku glede številnih prebežnikov, ki dnevno prispejo v Italijo.
Italijanski notranji minister Marco Minniti je pred srečanjem dejal, da Italija ne more biti več edina država, ki sprejema rešene prebežnike iz Sredozemskega morja.
V sredo je Rim zagrozil, da bo zavračal tuje ladje z rešenimi prebežniki, dokler države Evropske unije ne bodo pristale na njegove zahteve. Prepoved bi veljala za tuje ladje, ki delujejo v okviru evropske agencije za zunanje meje Frontex in pomorske operacije EU Sophia, pa tudi ladje nevladnih organizacij.
""Če so edina pristanišča, kamor pripeljejo prosilce za azil, italijanska, potem nekaj ni prav. To je osnovni problem zadeve,"" je dejal Minniti za italijanski časnik Il Messaggero. ""Sem proevropski in bom zelo ponosen, ko bo šla vsaj ena ladja namesto v Italijo v kakšno drugo evropsko državo. To ne bi rešilo težav Italije, ampak bi bil izjemen signal,"" je dodal.
Minniti: Nujnost stabilizacije LibijeMinniti je poudaril tudi nujnost stabilizacije Libije in varovanja njenih meja, saj ""97 odstotkov"" prebežnikov, ki prečkajo Sredozemsko morje, začne pot pred obalo Libije.
Minniti se bo predvidoma ob 20. uri v Parizu sestal s francoskim in nemškim kolegom, Gerardom Collombom in Thomasom de Maizierom, ter evropskim komisarjem za migracije Dimitrisom Avramopulosom. Razpravljali naj bi o usklajenem pristopu glede pomoči Italiji pri spopadanju z velikim številom prebežnikov.
ZN je v soboto opozoril, da potrebuje Italija večjo mednarodno podporo pri sprejemanju velikega števila prebežnikov. Po podatkih svetovne organizacije je od začetka leta v Italijo po morju prispelo 83.650 prebežnikov, kar je 20 odstotkov več kot v enakem obdobju lani. Poleti pričakujejo še dodatno povečanje števila prihodov."
http://www.rtvslo.si/begunska-kriza/italija-grozi-z-zaprtjem-pristanisc/426314,prebežnik,427,"
					29. junij 2017 ob 09:14
					Rim - MMC RTV SLO","
J. R.
",Italija grozi z zaprtjem pristanišč,"Italija je zagrozila, da bo začela plovilom s prebežniki preprečevati dostop do pristanišč, saj naj bi položaj postal nevzdržen. Letos je v Italijo priplulo že 73.000 prebežnikov.
Grožnja prihaja sočasno s protestno noto italijanskega evroposlanca Maurizia Massarija, v katerem je člane Evropskega parlamenta obvestil, da so razmere postale nevzdržne, poroča BBC. Italijanski premier Paolo Gentiloni druge evropske države obtožuje ""odvračanja pogleda"" od kritičnih razmer.
Samo v zadnjih štirih dneh naj bi italijansko obalo poskušalo doseči 10.000 ljudi iz Severne Afrike. Letos je na obalah Italije pristalo več kot 73.000 prebežnikov, gre za 14-odstotno povečanje v primerjavi z istim obdobjem lani.
Agencija Združenih narodov za begunce poroča, da je na poti umrlo ali je pogrešanih okoli 2.000 ljudi. Veliko večina prebežnikov svojo pot proti Italiji začne iz Libije.
Libija predstavlja za prebežnike iz podsaharske Afrike, Arabskega polotoka, Egipta, Sirije in Bagladeša vrata v Evropo. Večina med njimi beži pred vojno, revščino ali pregonom.
Italijanska obalna straža vodi koordinacijo večine reševalnih operacij. Večina reševalnih plovil sicer pluje pod zastavami drugih držav, kot sta Nemčija in Malta, upravljajo pa jih neprofitne organizacije.
""Razpravljamo tudi o preprečitvi vstopa tujim humanitarnim ladjam v italijanska pristanišča. Italija je dosegla točko prenasičenosti,"" je za Reuters povedal vladni vir. Nekdanji premier Matteo Renzi medtem opozarja, da je italijanska javnost razjarjena in da Italija nujno potrebuje dolgoročno strategijo, poroča BBC.
Mednarodna zakonodaja: Ljudem v stiski je treba pomagati Izkrcavanje nadzira mednarodna zakonodaja. Oddelek EU-ja za migracije opozarja, da morajo imeti humanitarne organizacije ob morebitnih spremembah smernic dovolj časa za pripravo.
Mednarodna konvencija o varstvu človeškega življenja na morju določa, da se mora vsaki ladji v stiski pomagati ne glede na okoliščine. Država, ki je pristojna za območje, mora ljudi v stiski tudi izkrcati z ladje. Konvencija oblastem nalaga tudi, da morajo izvesti izkrcanje potnikov v najbližjem pristanišču. Za ladje, ki prihajajo iz Libije, je Italija najbližja dežela.
Evropski komisar za migracije Dimitri Avramopoulos se je zato sestal z Massarijem. ""Italijanski položaj je res nevzdržen,"" je dejal Avramopoulos in dodal, da je italijansko spopadanje s krizo vzorno. Članice Evropske unije je pozval k finančni pomoči Italiji in pomoči afriškim deželam, kot je Libija, da bi tako zmanjšali število ljudi, ki želijo državo zapustiti.
Zdravniki brez meja ob tem kličejo na pomoč države članice in dodajajo, da bi morale sodelovati vse države.
Kaos v LibijiLibija se je po odstavitvi vladarja Moamerja Gadafija oktobra 2011 znašla v kaosu. V sredo so sedem odposlancev ZN-a, ki so obiskovali begunski center v zahodnem mestu Surman, ugrabili oboroženi kriminalci na poti v Tripolis. Predstavnike ZN-a so nato predali tamkajšnjim oblastem, poroča BBC."
http://www.rtvslo.si/kultura/beremo/william-maley-kaj-je-begunec/426227,prebežnik,1190,"
					29. junij 2017 ob 07:09
					Ljubljana - MMC RTV SLO","
Boris Vasev
",William Maley: Kaj je begunec?,"Avstralski profesor diplomacije in poznavalec begunstva William Maley ponuja širši zgodovinski in pravni kontekst tega vprašanja, brez katerega bi se zdelo, da je trenutni evropski odziv na prihod beguncev brez precedensa. Obenem opozarja, da so begunci proizvod sistema držav, ne pa grožnja temu.
Množičen prihod beguncev v Evropo, ki se je začel leta 2015, je povzročil politične in družbene pretrese v evropskih državah, tako tistih, ki so begunce sprejele, kot tistih, ki jih zavračajo. Beguncem moramo pomagati, ampak toliko ljudi je nemogoče sprejeti, pravijo nasprotniki priseljevanja. Radikalnejši med njimi svarijo celo pred ""izginotjem evropske civilizacije"". Kot pokaže Maley, pa tako množični (in še množičnejši) premiki ljudi niso nikakršna novost, tako kot tudi nasprotovanje beguncem v ciljnih državah ali tistih na njihovi poti ni nekaj novega. Nasprotovanje beguncem se pogosto utemelji z argumentom, da gre v večini primerov pravzaprav za t. i. ekonomske migrante, ki sploh ne bežijo in katerih motiv za odhod iz države izvora je zgolj koristoljubnost. Takšna demonizacija celotne družbene skupine nas ne more presenečati, gre namreč za preizkušeno metodo boja proti Drugemu. Maley tako spomni na nacistični izvor izraza. Ravno nacisti so namreč begunce (še posebej Jude), ki so bežali iz takratne Nemčije, označevali za Wirtschaftsemigranten oziroma ekonomske migrante. Ob tem Maley opozori na ciničnost nacističnega režima, ki ga pokaže uradna okrožnica ministrstva za zunanje zadeve nemškim diplomatom na tujem iz januarja 1939. V njej je namreč režim spodbujal izseljevanje revnejših Judov iz Nemčije, saj bi to ""okrepilo antisemitizem v zahodnih državah, v katerih so Judje našli zatočišče … Poudarja se, da je v nemškem interesu, da Jude preganjajo kot berače čez meje, saj je breme za državo, ki jih sprejme, tem večje, čim revnejši je priseljenec."" Nasprotovanje domačinov pa bi bila, piše v okrožnici, ""najboljša propaganda za nemško politiko do Judov"". Spomniti velja na opozorilo Hanne Arendt, da begunci doživijo dvojni prezir, prvič v državi izvora in nato v državi, kjer zaprosijo za azil.
Odnos držav do judovskih beguncev iz Nemčije pred drugo svetovno vojno bi bil lahko pomembna lekcija za današnje evropske odločevalce. Na konferenci o tem vprašanju v Franciji julija 1938, ki se je je udeležilo 32 držav, je sprejem večjega števila beguncev ponudila le Dominikanska republika, medtem ko so bili odzivi nekaterih drugih držav presunljivo podobni današnjim. Avstralski minister za trgovino in carino T. W. White je tako dejal: ""Nimamo pravega rasnega problema, zato si ga ne želimo uvoziti."" Maley navaja tudi britanskega sodnika Herberta Metcalfa iz avgusta 1938, ki se je pritoževal, da je ""škandalozno, kako Judje brez države iz Nemčije vdirajo iz vseh pristanišč države"". Dodal je, da bo ""zakon izvajal v polni meri"". Metcalf je pozneje zanikal, da je antisemit, in je trdil, da so bile njegove izjave uperjene zoper ""tujce"". Maley povleče jasno vzporednico med razširjenim antisemitizmom na Zahodu v tistem obdobju in protiislamsko retoriko v današnji Evropi in ZDA. Spomnimo se izjave nekdanjega britanskega konservativnega premierja Davida Camerona iz leta 2015, v kateri je za prebežnike, ki prihajajo iz Afrike v Evropo in nato v Veliko Britanijo uporabil izraz ""roj"", ki se praviloma uporablja v kontekstu insektov.
Maley ob tem opozarja na pojav ""skladiščenja"" beguncev. Čeprav so se države po drugi svetovni vojni dokaj uspešno spoprijele z množicami razseljenih ljudi in njihovo prerazporeditvijo, je bilo leta 1957 v begunskih taboriščih po Evropi še vedno 53.400 ljudi, od katerih so bili številni invalidi, zaradi česar v očeh držav niso bili zaželeni kandidati za sprejem. Skladiščenje pa je tudi današnja evropska praksa, ki omogoča ali celo spodbuja dolgoletno zapiranje ljudi v begunskih taboriščih z obupnimi razmerami v Grčiji ali še bolj množično v Turčiji in drugih regionalnih državah. Po podatkih ZN-a več kot 80 odstotkov družin v taboriščih v Turčiji in Jordaniji živi pod pragom revščine (po lokalnih standardih), le polovica otrok pa je v šolah. Sama begunska taborišča tako pravzaprav ne pomenijo rešitve za begunce, ampak način njihovega zadrževanja v določenem prostoru oziroma skladiščenja, kar je nekaj, kar si želijo le (nekateri) ljudje na drugi strani taboriščne ograje.
Druga svetovna vojna pa ni edina zgodovinska referenca, ki jo Maley izpostavlja. Po koncu vietnamske vojne je do leta 1986 državo zapustilo okoli 1,1 milijona ljudi, od katerih številni niso bili dobrodošli v okoliških državah. Zaradi tega so leta 1979 ključne države v Ženevi sprejele pristop ""deljenja bremena"". Ne samo trenutna ""begunska kriza"" v Evropi, tudi evropsko soočanje s prihodom beguncev v obliki (neuspešnih) kvot za njihovo prerazporeditev ni torej nekaj še ne videnega.
Ni držav, ni beguncevA najpomembnejša poanta Maleyjeve knjige je širša kot zgolj predstavljanje zgodovinskega okvira ali razvoja pravnega urejanja vprašanja begunstva od Konvencije o mednarodnem statusu beguncev iz leta 1933 naprej. Kot namreč poudarja avtor, so begunci proizvod sistema držav, ne pa grožnja temu. Drugače rečeno, begunci so simptom sistema držav, ki mu ni uspelo izpolniti dolžnosti skrbeti za dobro svojih državljanov in prebivalcev. Maley navaja avtorico knjige Begunec in mednarodna družba Emmo Haddad, ki pravi, da begunci niso posledica razpada sistema ločenih držav, ampak so neizogiben, čeravno nepredviden del mednarodne družbe. ""Dokler bodo obstajale politične meje, ki bodo vzpostavljale ločene države in ustvarjale jasne ločnice med 'insajderji' ni 'avtsajderji', bodo obstajali begunci,"" piše Haddad. Meje, kot opozarja Maley, niso nekaj naravnega, ampak so delo človeka in se uporabljajo za krepitev določenih razmerij moči, ki nekaterim ljudem koristijo, druge pa postavljajo v slabši položaj.
Zgodovina koncepta nadzorovanih meja ni dolga. Do prve svetovne vojne je bilo namreč v številne države mogoče potovati brez potnega lista, ki se je prav tako pojavil relativno pozno. Za begunce pa niti uveljavljanje potnih listov ni predstavljalo glavnega problema. To je bil sistem vizumov, ki so ga države v tridesetih letih 20. stoletja recimo uporabljale za blokiranje judovskih beguncev, ki so potni list imeli. Nadzor nad mejami se razume kot ključni pogoj suverenosti, čeprav je, zgodovinsko gledano, strog mejni nadzor preprosto presegal zmožnosti vladarjev. Širše gledano, se je sistem vizumov uporabljal za ločevanje držav na bolj in manj ""civilizirane"". Vizumi tako omogočajo izključevanje ljudi, ki jih države ne želijo sprejeti, iz dovoljenih migracijskih poti. Na vrhu seznama takšnih ljudi pa so pogosto ravno begunci. V 21. stoletju smo tako priča sistemskemu zapiranju zakonitih poti izhoda za revne, ranljive in žrtve preganjanja, pri čemer so tehnologije nadzora še povečale zmožnosti bogatih držav za izključevanje.
V primeru zahodnih držav Maley izpostavlja njihovo dvoličnost. Medtem ko priznavajo pravice beguncev, pa obenem kriminalizirajo njihovo iskanje azila. Ravno vizumske omejitve, ki veljajo za vse države, ki proizvajajo begunce, je najeksplicitnejši mehanizem blokiranja prihoda prosilcev za azil, saj večini beguncev zanika priložnost zakonite migracije. Kot pojasnjuje avtor, to pomeni, da vlade same potiskajo begunce v roke tihotapcev ljudi (ki pa jih vendarle ne smemo zamešati s trgovci z ljudmi).
Maley meni, da naj tisti, ki se znajdejo v hudi nevarnosti, ne računajo, da jim bodo vlade hitro priskočile na pomoč. Tudi države imajo namreč, tako kot posamezniki, za svoja dejanja kompleksne motive. Politiki, ki upravljajo države, najsi bodo totalitarne, avtokratske ali demokratične, imajo zelo širok spekter ambicij. Nekateri med njimi imajo bolj kot čut za dolžnost do javnosti razvito slo po oblasti in za te politike v demokratičnih državah, piše Maley, so ranljivi begunci na seznamu ljudi, ki jih je treba upoštevati, nižje kot volivci s skrajnimi stališči."
http://www.rtvslo.si/svet/nekdanja-privrzenka-nacionalne-fronte-pretihotapila-iranskega-ljubimca-v-veliko-britanijo/426155,prebežnik,529,"
					27. junij 2017 ob 16:07,zadnji poseg: 27. junij 2017 ob 21:02
					Calais - MMC RTV SLO","
K. S.
",Nekdanja privrženka Nacionalne fronte pretihotapila iranskega ljubimca v Veliko Britanijo,"V Franciji se je končalo sojenje nekdanji privrženki skrajno desne Nacionalne fronte, ki je pomagala prebežniku, ki ga je spoznala v begunskem taborišču v Calaisu, nezakonito prečkati mejo v Veliko Britanijo.
Béatrice Huret je svojemu ljubimcu, iranskemu prebežniku po imenu Mokhtar, kupila čoln, s katerim je s še dvema prebežnikoma uspešno prečkal Rokavski preliv in dosegel angleško obalo, poroča BBC.
Huretova je bila danes spoznana za krivo, a ji je sodišče prizaneslo z zaporno kaznijo, čeprav ji je grozila do 10-letna zaporna kazen. Eno izmed vprašanj, o katerih je razpravljalo sodišče, je bilo, ali je bila Huretova, vdova obmejnega policista, del organizirane tihotapske mreže. Enaka obtožnica je bremenila še tri druge ljudi in vsi so bili spoznani za krive.
""Vem, kaj sem storila, a so bila moja dejanja iz ljubezni in, kar me loči od kriminalcev, je, da za svoje posredovanje nisem prejela plačila,"" je povedala novinarjem, zbranim pred sodiščem. Njen glavni strah je bil, da v primeru zaporne kazni ne bi mogla videvati Mokhtarja, ki ga zdaj redno obiskuje v njegovem novem domu v Veliki Britaniji.
Ravnala iz ""človekoljubnih vzgibov""Njen odvetnik je za AFP dejal, da je Huretova sodišče prosila, da primer zavrne, ker so bili njeni vzgibi ""človekoljubne narave"".
Huretova je priznala, da bi za Mokhtarja vse skupaj še enkrat ponovila. Huretova je o svoji izkušnji napisala knjigo z naslovom Calais, moja ljubezen, za odkup pravic pa se že potegujejo tudi filmski ustvarjalci.
V knjigi Francozinja podrobno opiše, kako je njen pokojni mož, ki je leta 2010 umrl za rakom, podpiral Nacionalno fronto Marine Le Pen, a zaradi svoje službe tega uradno ni smel početi. Je pa privrženka postala ona, kot razlog je navedla, da jo je skrbel priliv tujcev v Francijo.
DžunglaA to se je spremenilo, ko je nekega dne ponudila prevoz mlademu sudanskemu pribežniku do zloglasnega taborišča Džungla v Calaisu, kjer si je sama lahko ogledala razmere, v katerih je do oktobra lani, ko so taborišče porušili, živelo na tisoče pribežnikov.
Kmalu zatem je začela delati v taborišču kot prostovoljka in tako spoznala Mokhtarja, učitelja, ki se je spreobrnil v krščanstvo in zato pobegnil iz Irana. Mokhtar je bil eden izmed tistih, ki so si v Džungli v znak protesta proti razmeram v taborišču zašili ustnice - podoba, ki je zaokrožila po medijih po vsem svetu.
Romanca zacvetela""Usedla sem se, potem pa je prišel on in me zelo nežno vprašal, ali bi skodelico čaja. In potem mi je skuhal čaj, jaz pa sem bila kar malce v šoku. Bila je ljubezen na prvi pogled,"" se spominja Huretova. Romanca je nato naglo zacvetela - kljub jezikovni pregradi. Mokhtar je govoril angleško, a znal le malo francosko, zato sta si pri komunikaciji pomagala z Googlovim prevajalnikom.
Nekega dne je ona za tisoč evrov, ki so ji jih priskrbeli prebežniki, kupila čoln, s katerim so se zgodaj zjutraj podali iz Dunkirka proti Angliji. Prečkanje Rokavskega preliva je nevarno, čoln pa je na poti začel puščati, a je tri prebežnike rešila britanska obalna straža, Mokhtar pa je uspešno zaprosil za azil.
Čeprav so Džunglo, v kateri je na vrhuncu živelo 10.000 prebežnikov, katerih cilj je bila Anglija, oktobra porušili, na tem območju še vedno prebežniki skušajo nezakonito prečkati mejo."
http://www.rtvslo.si/kultura/drugo/sirske-begunce-bodo-ucili-kamnosestva-za-pomoc-pri-obnovi-palmire/425981,prebežnik,395,"
					25. junij 2017 ob 18:06
					London - MMC RTV SLO","
M. K.
",Sirske begunce bodo učili kamnoseštva za pomoč pri obnovi Palmire,"Svetovni spomeniški sklad je zagnal pol milijona funtov vreden program, v katerem bo sirske prebežnike iz jordanskega begunskega taborišča Zaatari izučil v tradicionalnem kamnoseštvu. S tem želi zagotoviti moči, ki bodo po končani vojni pomagale pri obnovi poškodovane kulturne dediščine.
""V Palmiri, Nimrudu in Alepu je ogromno uničenega,"" pravi John Darlington, izvršni direktor britanskega sedeža Svetovnega spomeniškega sklada, ki pri projektu združuje moči z newyorško izpostavo. ""Ko se bo enkrat polegel prah, bi se znalo zgoditi, da bo denarna pomoč prihajala v Palmiro, restavriranje pa bo zaviralo pomanjkanje znanja. Veliko ljudi je namreč odšlo, zato močno primanjkanje rok, veščih tovrstnih spretnosti,"" njegove besede povzema portal Art Newspaper.
Izvajanje programa naj bi avgusta zagnali v Mafraku, ob tem pa upajo, da bodo uspeli vanj vključiti tudi jordanske študente, ki bodo pomagali razredčenim krajevnim skupnostim opustošene Sirije. Projekt razvija Narodni sklad Petra, nepridobitna jordanska organizacija, ki je namenjena promociji ustrezne skrbi za dediščino Petre. V Zaatariju, največjem jordanskem begunskem taborišču, trenutno živi 80.000 beguncev, še enkrat toliko pa naj bi jih živelo v okoliških mestih in vaseh.
Da bi se znanje samo širilo med ljudmi Pred dvema letoma so nekaj podobnega izvedli v Zanzibarju, kjer so za potrebe obnove anglikanske katedrale takrat starih gradbenih veščin izučili krajevno prebivalstvo. ""Iščemo kamnoseke, ki že zdaj živijo v lokalnih ali begunskih skupnostih. Gre za tradicijo, ki ima na teh koncih sveta dolgo zgodovino,"" razlaga Darlington.
""Ne želimo izstreliti kupa strokovnjakov, zatem pa izginiti."" Osnovni cilj je, da izučijo ljudi, ki bodo sami postali učitelji, da se bo lahko znanje širilo. Glede na trenutno dogajanje v Siriji, zdaj še ne morejo napovedati, kako dolgo bodo projekt izvajali, pravzaprav niti, kdaj bodo lahko začeli z delom. Njihov namen je angažirati 34 učiteljev, ki bodo nato znanje predajali naprej.
Največ škode v Alepu in PalmiriV spopadih v Siriji, kjer vojna traja od leta 2011, je dragocena kulturna dediščina države trpela hudo škodo. Uničeni so predvsem spomeniki enega od najpomembnejših arheoloških območij na svetu, Palmiri, in v zgodovinskem mestu Alep. Na začetku leta so z Unesca sporočili, da je bilo v letih konflikta povsem uničenih 30 odstotkov, resno poškodovanih pa 60 odstotkov zgodovinskega mesta. V svoji misiji je ekipa Unesca ugotovila obsežno škodo na citadeli, trdnjavi iz prvega tisočletja pred našim štetjem, in veliki mošeji Omajadov, največji in eni najstarejših mošej v mestu. Obsežno škodo so ugotovili tudi na drugih mošejah, cerkvah in muzejih."
http://www.rtvslo.si/svet/sojenje-stirim-ljudem-zaradi-smrti-71-prebeznikov-v-tovornjaku/425598,prebežnik,268,"
					21. junij 2017 ob 10:14
					Kecskemet - MMC RTV SLO, Reuters, STA","
A. P. J.
",Sojenje štirim ljudem zaradi smrti 71 prebežnikov v tovornjaku,"Na sodišču v madžarskem mestu Kecskemet se je začelo sojenje proti štirim moškim, obtoženim umora 71 prebežnikov, ki so jih pred slabima dvema letoma našli mrtve v hladilniku zapuščenega tovornjaka na avstrijski avtocesti.
Na sodišče se bodo zagovarjali trije Bolgari in en Afganistanec, ki so na sodišče na jugu Madžarske prišli v spremstvu policije z maskami na obrazu.
Odkritje 71 ljudi, ki so se zadušili v tovornem prostoru hladilnega tovornjaka, je sredi begunske krize leta 2015 močno pretreslo tako avstrijsko kot madžarsko in evropsko javnost. Zapuščeni tovornjak so našli 27. avgusta 2015 v avstrijski deželi Gradiščanski blizu meje z Madžarsko. Preiskava je pokazala, da so bile žrtve večinoma prebežniki iz Sirije, Iraka in Afganistana. Med njimi je bilo 59 moških, osem žensk in štirje otroci. V tovornjak so vstopili na madžarsko-srbski meji, nato so jih odpeljali prek Budimpešte v Avstrijo.
Umrli še pred prihodom v Avstrijo""71 ljudi je umrlo kmalu po začetku vožnje, saj so bili prenatrpani v majhnem prostoru, niso se mogli premikati, primanjkovalo jim je zraka, v prostoru pa je bilo tudi zelo vroče. Pred smrtjo so trkali na stene tovornjaka in kričali, a zaman,"" je sodišče sporočilo na spletni strani pred začetkom sojenja. Sojenje poteka na Madžarskem, ker so žrtve po ugotovitvah umrle že na Madžarskem.
Četverici ob obsodbi krivde grozi dosmrtni zapor. Obtoženih je sicer še sedem Bolgarov, ki jim tožilstvo očita, da so skupaj s preostalo četverico prek Madžarske pretihotapili 1.200 prebežnikov in tako zaslužili najmanj 300.000 evrov. Zanje tožilstvo zaradi tihotapljenja ljudi zahteva večletne zaporne kazni v strogo varovanem zaporu. Na sodišče je prišlo šest obtožencev, eden je še vedno na begu."
http://www.rtvslo.si/svet/avstralija-privolila-v-milijonsko-odskodnino-prosilcem-za-azil-na-papui-novi-gvineji/425024,prebežnik,496,"
					14. junij 2017 ob 12:35
					Canberra - MMC RTV SLO, STA","
B. V.
",Avstralija privolila v milijonsko odškodnino prosilcem za azil na Papui Novi Gvineji,"Avstralska vlada in njena pogodbena podjetja so privolili v plačilo 70 milijonov avstralskih dolarjev (47 milijonov evrov) odškodnine prosilcem za azil, zaprtih v azilnem centru v Papui Novi Gvineji, ki ga upravljajo Avstralci.
1.905 beguncev in prosilcev za azil je avstralsko vlado tožilo zaradi slabih razmer v azilnem centru na otoku Manus med letoma 2012 in 2016. ""Večina jih je zbežala pred verskim preganjanjem in nasiljem, v Avstralijo so prišli po zaščito, tam pa so jih prikrajšali za temeljne človekove pravice,"" je dejal odvetnik tožnikov Andrew Baker iz odvetniške družbe Slater and Gordon.
Eden od tožnikov Madžid Kamasai, ki je bil tudi sam zaprt v Papui Novi Gvineji, je pozdravil poravnavo, s katero je avstralska vlada priznala trpljenje ljudi, pridržanih na Manusu. ""V tem primeru ne gre zame, temveč za vse ljudi, ujete na otoku Manus,"" je dejal 35-letnik, ki je leta 2013 pobegnil iz Irana zaradi verskega preganjanja.
""V Avstralijo sem prišel, da bi našel mir, a so me poslali na Manus, kjer je bilo kot v peklu. Bil sem v bolečinah vsako minuto vsakega dneva, jokal sem vsako noč, dokler mi ni ostalo nič več,"" je izjavil za medije v Melbournu.
Tožniki so zahtevali odškodnino zaradi fizičnih in psihičnih poškodb, ki so bile posledica razmer, v katerih so bili pridržani, ter zaradi nezakonitega pridržanja. Vrhovno sodišče Papue Nove Gvineje je namreč lani presodilo, da je njihovo pridržanje neustavno.
Avstralija še vedno zanika zlorabeIz avstralske vlade so sporočili, da ""ostro zanikajo"" navedbe tožnikov, sporazum o odškodnini pa so označili za ""preudarnega"". Minister za priseljevanje Peter Dutton je dejal, da bi namreč sojenje samo zaradi pravnih stroškov stalo na desetine milijonov avstralskih dolarjev, pri čemer pa izid ni znan.
Avstralija sicer sistematično zavrača begunce in prosilce za azil, ki prihajajo z ladjami, in jih v skladu z meddržavnimi sporazumu pošilja v Papuo Novo Gvinejo in Nauru. Ta politika je na udaru hudih kritik tako doma kot mednarodno. Kritični so tudi Združeni narodi. Avstralija po poročanju BBC-ja vztraja, da se v državi ne bo naselil niti en prebežnik, zaprt na Manusu ali Nauruju.
Avstralska vlada in pogodbena podjetja so privolili tudi v plačilo vseh sodnih stroškov, povezanih s tožbo, ki bi po navedbah odvetnikov lahko znašali več kot 20 milijonov dolarjev.
Ogromna skupinska tožbaOdvetnik tožnikov Baker je dejal, da je bila to največja skupinska tožba za njegovo družbo doslej. Opravili so več kot 50 zagovorov pred sodiščem, več kot 200 intervjujev prič in analizirali več kot 200.000 dokumentov. Izjave je dalo več kot 70 prič, med drugim zdravniki, socialni delavci in pazniki, ki so delali v taborišču.
Avstralska vlada se je s poravnavo izognila sojenju, med katerim bi na dan prišle dodatne podrobnosti o zlorabah in slabih razmerah v azilnem centru, so sporočili iz organizacije Human Rights Law Centre. Novembra lani smo poročali, da je posebni poročevalec ZN-a o človekovih pravicah migrantov Francois Crepeau opozoril, da avstralska vladna begunska politika spodkopava človekove pravice. Izpostavil je razmere v Nauruju, ki jih je označil za ""krute, nečloveške in ponižujoče""."
http://www.rtvslo.si/begunska-kriza/konec-tedna-v-sredozemskem-morju-resenih-skoraj-3-000-prebeznikov/424834,prebežnik,277,"
					12. junij 2017 ob 14:22,zadnji poseg: 12. junij 2017 ob 16:06
					Rim - MMC RTV SLO, STA","
B. V.
",Konec tedna v Sredozemskem morju rešenih skoraj 3.000 prebežnikov,"Italijanska obalna straža je pretekli konec tedna v Sredozemskem morju v več kot 20 reševalnih operacijah rešila okoli 2.850 prebežnikov, našli pa so tudi osem trupel.
V soboto je italijanska obalna straža izvedla 11 različnih reševalnih operacij, v okviru katerih so rešili približno 1.200 prebežnikov, v nedeljo pa so v 12 operacijah rešili okoli 1.650 ljudi, poroča nemška tiskovna agencija DPA. Po navedbah preživelih medtem 52 ljudi še pogrešajo, je sporočila obalna straža.
""UNHCR je zelo zaskrbljen glede zadnjih poročil o smrtih v Sredozemskem morju pretekli konec tedna,"" so sporočili z Visokega komisariata Združenih narodov za begunce (UNHCR).
Kot ocenjuje UNHCR, je letos ob prečkanju Sredozemskega morja umrlo oziroma je pogrešanih več kot 1.770 ljudi. Več jih je verjetno umrlo tudi v Sahari pred prihodom v Libijo, so še navedli v visokem komisariatu ZN-a.
Več prihodov prebežnikovŠtevilo prebežnikov, ki so od začetka leta prišli čez Sredozemsko morje v Italijo, se je v primerjavi z lani občutno povečalo. Od začetka leta je tako prispelo že 61.903 prebežnikov, kar je 17 odstotkov več kot v enakem obdobju lani, je po poročanju avstrijske tiskovne agencije APA sporočilo italijansko notranje ministrstvo. Večina prebežnikov, ki so v Italijo prispeli letos, je iz Nigerije, Bangladeša, Slonokoščene obale in Gambije.
V begunskih taboriščih in drugih prostorih v Italiji je trenutno nastanjenih okoli 180.000 ljudi. Letos je v državo prispelo že 8.312 mladoletnikov brez spremstva.
V okviru programa premeščanja beguncev so v 18 držav članic EU-ja premestili 5.964 odraslih in 537 mladoletnih beguncev. Italijansko notranje ministrstvo je prejelo že 784 prošenj za premestitev od držav članic, ki jih mora obravnavati ministrstvo. Države članice lahko namreč same zaprosijo za premestitev beguncev iz Italije v svojo državo."
http://www.rtvslo.si/slovenija/ministrstvo-zavraca-ocitke-da-sistematicno-zavraca-prosnje-afganistancev/424610,prebežnik,528,"
					9. junij 2017 ob 14:30
					Ljubljana - MMC RTV SLO, STA","
Sa. J.
","Ministrstvo zavrača očitke, da sistematično zavrača prošnje Afganistancev","Na ministrstvu za notranje zadeve zavračajo očitke nevladnih organizacij o neustrezni obravnavi in sistematičnem zavračanju prošenj za mednarodno zaščito državljanov Afganistana.
Nevladne organizacije so namreč nedavno na notranje ministrstvo, urad predsednika vlade in predsednika DZ-ja naslovile pismo, v katerem so opozorile na težave odraslih posameznikov in družin iz Afganistana pri pridobivanju mednarodne zaščite v Sloveniji. Kot so navedli, je lani prošnjo za mednarodno zaščito v Sloveniji podalo 416 Afganistancev, več kot Sircev in Iračanov. A v tem obdobju po njihovih podatkih ni bila izdana nobena ugodilna odločba odraslim prosilcem ali družinam iz Afganistana, pač pa so ugodilne odločbe prejeli le mladoletniki brez spremstva.
Ob tem opozarjajo, da mnogotera poročila kažejo, da Afganistan ostaja za civiliste izredno nevarna država. Poročilo ZN za lansko leto opozarja na rekordno povečanje števila civilnih žrtev - v napadih je umrlo 3498 ljudi, 7920 pa je bilo ranjenih. Število žrtev je skokovito naraslo tudi v osrednji regiji, kjer je glavno mesto Kabul. Ta regija je bila po številu civilnih žrtev leta 2016 na drugem mestu, kar predstavlja 34-odstotni porast v primerjavi z letom poprej.
Tako so poudarili nujnost in resnost upoštevanja vseh osebnih okoliščin katerega koli prosilca ali prosilke v azilnem postopku, ki bi lahko ob zavrnitvi ogrožale življenje prosilca ali njihovih družin, zlasti okoliščin, ki onemogočajo notranjo razselitev in ki so povezane z osebnim preganjanjem.
Ministrstvo: O prošnjah se odloča individualnoA na ministrstvu za notranje zadeve takšne očitke zavračajo. Kot so navedli, so postopki za mednarodno zaščito zahtevni upravni postopki, pri čemer se o vsaki prošnji za priznanje mednarodne zaščite odloča individualno in ob upoštevanju subjektivnih in objektivnih elementov. Prosilcem za mednarodno zaščito so ves čas postopka zagotovljena temeljna postopkovna jamstva, trdijo.
Razmere v izvornih državah proučujejo prek različnih informacij o izvornih državah, ki jih pripravljajo mednarodno uveljavljene organizacije, to so med drugim Evropski azilni podporni urad, Urad ZN-a za begunce, Human rights watch, Misija ZN-a za pomoč v Afganistanu itd. Na podlagi teh informacij sprejmejo svojo oceno o možnostih, ki jih imajo prosilci ob vrnitvi v izvorno državo.
Prav glede Afganistana so zaradi napotil sodišča pridobili še dodatne informacije o realnih možnostih, ki jih prosilci iz Afganistana lahko izkoristijo. Glede varnosti Afganistana je treba dodati, da je ta razdeljen na province, v katerih se varnostne razmere zelo razlikujejo. Zaradi tega ni mogoče posplošiti, da je Afganistan varen ali ne. V skladu z navedenim in uveljavljeno sodno prakso so nekatere province varnejše od drugih.
Ministrstvo se z nevladnimi organizacijami ne strinjaOb tem še navajajo, da je lani prošnjo za mednarodno zaščito v Sloveniji vložilo 419 državljanov Afganistana. Od tega je bilo 248 postopkov ustavljenih, saj so prosilci samovoljno zapustili Slovenijo, 59 prošenj je bilo zavrženih, saj so ugotovili, da je za obravnavo prošenj odgovorna druga država članica EU-ja, 24 prošenj je bilo zavrnjenih, v 14 primerih pa je bilo prošnji ugodeno, pri vseh teh primerih je šlo za mladoletnike brez spremstva.
To pomeni, da so na ministrstvu lani vsebinsko obravnavali le 38 prošenj za mednarodno zaščito Afganistancev, zato se ne morejo strinjati, da sistematično zavračajo prosilce iz Afganistana, saj je od vseh vsebinsko obravnavanih prošenj kar tretjini ugodeno. To je tudi primerljivo z odstotkom pozitivno rešenih prošenj na evropski ravni, so še zapisali."
http://www.rtvslo.si/evropska-unija/prosnje-za-azil-morajo-resevati-drzave-v-katerih-so-bile-prosnje-vlozene/424513,prebežnik,399,"
					8. junij 2017 ob 14:29,zadnji poseg: 8. junij 2017 ob 17:26
					Luksemburg - MMC RTV SLO, STA","
G. C., A. Č.
","""Prošnje za azil morajo reševati države, v katerih so bile prošnje vložene""","Generalna pravobranilka Sodišča EU-ja Eleanor Sharpston meni, da so za obravnavo prošenj za azil iz leta 2015 odgovorne članice EU-ja, v katerih so bile prošnje najprej vložene. Ali bo sodišče sprejelo njen sklepni predlog, naj bi bilo znano jeseni.
V primerih beguncev, ki so prošnjo za azil vložili v Sloveniji oz. Avstriji, sta kljub njihovemu predhodnemu vstopu na Hrvaško ti državi odgovorni za obravnavo.
V skladu s t. i. dublinsko uredbo je za obravnavo prošnje za mednarodno zaščito pristojna država, v kateri so prebežniki prvič vstopili na ozemlje Unije. Država prvega vstopa v EU je bila v večini primerov Grčija, a ker v njej obstajajo ""sistemske pomanjkljivosti v povezavi z azilnim postopkom"", bi bila glede na veljavna pravila za obravnavo prošenj pristojna Hrvaška.
Sharpstonova je poudarila, da v uredbo ni bilo vključeno nobeno posebno merilo, ki bi se nanašalo na položaj, kakršen je nastal leta 2015, ko je več kot milijon prebežnikov prek Zahodnega Balkana vstopilo v Evropsko unijo.
V tovrstnih izjemnih okoliščinah je po njenem mnenju država članica, v kateri so bile prošnje za mednarodno zaščito najprej vložene, odgovorna za njihovo obravnavanje.
Če bi bile obmejne države članice, kot je Hrvaška, odgovorne za sprejemanje in obravnavanje tako velikega števila prosilcev za azil, obstaja resno tveganje, da te preprosto ne bi bile sposobne obvladovati položaja, meni generalna pravobranilka.
""To bi lahko države članice postavilo v položaj, v katerem ne bodo mogle izpolnjevati svojih obveznosti, ki jih imajo po pravu Unije in mednarodnem pravu,"" je zapisala Sharpstonova, ki je mnenje podala na podlagi primerov beguncev iz Sirije in Afganistana, ki so najprej vložili prošnjo za mednarodno zaščito v Sloveniji oz. Avstriji.
Vstop sirskega državljana ni bil nezakonitV primeru, ki zadeva Slovenijo, gre za sirskega državljana, ki mu je bilo iz Srbije dovoljeno vstopiti na Hrvaško, hrvaški organi pa so organizirali njegov prevoz do slovenske državne meje. Februarja 2016 je pri slovenskih organih vložil prošnjo za mednarodno zaščito. Slovenski organi so menili, da je za obravnavo njegove prošnje odgovorna Hrvaška, ki se je s ponovnim sprejemom strinjala.
Sirski državljan je odločitev slovenskih organov izpodbijal, češ da na Hrvaško ni vstopil nezakonito. Vrhovno sodišče je Sodišče EU-ja je zaprosilo za pojasnila o tem, kako je treba v teh okoliščinah uporabiti izraz nezakonit ali nepravilen vstop.
V drugem primeru gre za Afganistanki, ki sta z otroki prispeli v Avstrijo in sta se pritožili nad odločitvijo tamkajšnjih oblasti, da jih pošljejo nazaj na Hrvaško."
http://www.rtvslo.si/begunska-kriza/iz-grcije-v-slovenijo-premescena-nova-skupina-beguncev-iz-sirije/424392,prebežnik,434,"
					7. junij 2017 ob 11:07,zadnji poseg: 7. junij 2017 ob 12:35
					Ljubljana - MMC RTV SLO, STA","
T. H.
",Iz Grčije v Slovenijo premeščena nova skupina beguncev iz Sirije,"V Slovenijo je prispela nova skupina beguncev. Gre za 13 državljanov Sirije, med njimi so pretežno družine, ki bodo vložile prošnjo za mednarodno zaščito.
Prispeli so v torek zvečer iz Grčije v okviru sheme za solidarnostno prerazporeditev prebežnikov v EU-ju, so zapisali na spletni strani ministrstva za notranje zadeve.
Kot so še navedli, je bilo doslej v Slovenijo premeščenih 199 ljudi, od tega 35 državljanov Eritreje iz Italije ter 141 državljanov Sirije, 17 državljanov Iraka in šest ljudi brez državljanstva iz Grčije.
Prihodi razdeljeni v manjše skupinePremestitev beguncev je mehanizem solidarnosti znotraj EU-ja. V skladu z vladnim načrtom naj bi do konca leta iz Italije in Grčije skupaj premestili 567 beguncev, prihode pa so razdelili na manjše skupine.
Begunci v okviru premestitvene sheme v Slovenijo prihajajo kot prosilci za azil, ki so postopek za pridobitev mednarodne zaščite že začeli v Grčiji oziroma Italiji.
Zato se postopki za mednarodno zaščito v Sloveniji izvedejo razmeroma hitro, pa tudi verjetnost, da bo njihova prošnja uspešna, je precej velika. Prihajajo namreč iz držav, iz katerih je prosilcem v državah EU-ja status priznan v več kot 75 odstotkih.
Šefic pričakuje dogovor koprske občine in novega urada za migranteDržavni sekretar na notranjem ministrstvu Boštjan Šefic je v zvezi z dosedanjimi dogovori z lokalnimi skupnostmi glede nastanitvenih zmogljivosti dejal, da so bili dokaj uspešni pri zagotavljanju kapacitet.
Verjame, da bo v naslednjem obdobju to uspevalo tudi novemu vladnemu uradu za oskrbo in integracijo migrantov, tako pri zagotovitvi ustreznega števila mest v izpostavah azilnega doma kot tudi integracijske hiše, kar bo zelo pomembno z vidika izvrševanja obveznosti iz naslova trajnih preselitev kot tudi za tiste, ki bodo tekoče zaprosili za mednarodno zaščito.
""Ta trenutek je zmogljivosti dovolj. Zelo pa bi si želeli imeti še to integracijsko hišo, saj je integracija izjemno pomemben del celotnega procesa. Kar se tiče izpostav azilnega doma, trenutno ni težav, seveda pa moramo vedno gledati naprej, kar bo tudi ena od nalog urada, če bi se razmere spremenile ali poslabšale,"" je dejal državni sekretar.
Potem ko so krajani Škofij nasprotovali nastanitvi 50 oseb s priznano mednarodno zaščito v integracijski hiši na Škofijah, Civilna iniciativa Škofije pa je pripravila več protestnih shodov, so na ministrstvu v zadnjih tednih skupaj z Mestno občino Koper (MOK) iskali alternativne rešitve.
Zadnji predlog so občini posredovali 1. junija, v skladu s predlogom pa bi na območju MOK osebe z mednarodno zaščito nastanili v pet stanovanj, ki jih je ponudila koprska občina, v prostorih integracijske hiše oziroma hostlu na Škofijah pa bi izvajali integracijske aktivnosti, so pojasnili na notranjem ministrstvu. Odgovora koprske občine še niso prejeli, Civilna iniciativa Škofije pa tudi temu predlogu nasprotuje."
http://www.rtvslo.si/begunska-kriza/nemcija-vec-primerov-laznih-ocetov-otrok-priseljenk-zaradi-pravice-do-bivanja/424372,prebežnik,361,"
					6. junij 2017 ob 21:50
					Berlin - MMC RTV SLO","
B. V.
",Nemčija: Več primerov lažnih očetov otrok priseljenk zaradi pravice do bivanja,"Nemške oblasti sporočajo, da zaznavajo vse več primerov nosečih priseljenk, ki plačajo nemškim državljanom, da se pretvarjajo, da so očetje otroka, s čimer bi dobile pravico do bivanja.
Nekatere noseče priseljenke naj bi plačevale lažnim očetom in odvetnikom do 5.000 evrov, da se očetovstvo uradno registrira. Po končanem postopku namreč postane otrok nemški državljan, mati pa dobi pravico do bivanja v državi, poroča BBC.
Nemška televizija RBB poroča, da je teh primerov samo v Berlinu do 700. ""Veliko primerov je neprijavljenih,"" je dejal visoki predstavnik notranjega ministrstva Ole Schröder, član vladajoče stranke CDU kanclerke Angele Merkel. Dejal je, da imajo veliko dokazov, da lažni očetje služijo na ta račun.
RBB navaja primer skrajnega desničarja, obsojenega zaradi nošnje neonacističnih simbolov, ki je trdil, da je oče vietnamskega otroka. Berlinski državni tožilec Martin Steltner je za televizijo ARD dejal, da je veliko znakov zlorab. Neki moški naj bi tako trdil, da je oče desetih otrok. Številni lažni očetje živijo s socialno podporo.
Ustavno sodišče opozorilo na dobrobit otrokLeta 2013 je nemško ustavno sodišče odločilo, da tudi v sumljivih primerih nasprotovanje države očetovstvu ne bi bilo primerno, saj bi lahko otrok ostal brez državljanstva in ujet v pravni praznini.
V Nemčiji pravico do bivanja na splošno lažje dobijo begunci, ki bežijo pred vojno, kot t. i. ekonomski migranti, ki bežijo pred revščino v Afriki, Aziji ali vzhodni Evropi. V državi opažajo vse več prošenj za azil nosečnic iz Vietnama, Afrike in vzhodne Evrope, poroča BBC. Po poročanju RBB-ja je v pripravi zakonodaja proti lažnim sklicevanjem na starševstvo.
Po letu 2015, ko je v državo prišlo več kot 800.000 prebežnikov, pri katerih gre večinoma za begunce iz Sirije, Iraka in Afganistana, je Nemčija zaostrila azilno politiko. Leto 2016 pa je zaradi postavljanja ograj in žic na t. i. balkanski begunski poti prineslo močen upad prošenj za azil.
AfD-ju zrasla podporaMnožičen prihod prebežnikov je pomenil veliko breme za nekatere predele Nemčije, kjer so imeli težave z namestitvijo in integracijo priseljencev. Priseljevanje je tudi pomembna tema pred septembrskimi parlamentarnimi volitvami.
Ankete kažejo, da je skrajno desna stranka Alternativa za Nemčijo (AfD), ki močno nasprotuje priseljevanju, pridobila podporo in je na poti, da prvič vstopi v zvezni parlament."
http://www.rtvslo.si/slovenija/za-stevilne-v-eu-ju-temeljne-pravice-ostajajo-zgolj-abstrakten-koncept/424330,prebežnik,1245,"
					6. junij 2017 ob 15:33
					Bruselj - MMC RTV SLO","
Andrej Čebokli
","Za številne v EU-ju temeljne pravice ostajajo zgolj ""abstrakten koncept""","Agencija Evropske unije za temeljne pravice (FRA) zaznamuje 10. obletnico obstoja in ob tej priložnosti so izdali 248-stransko poročilo o stanju človekovih pravic v EU-ju. FRA ugotavlja ne preveč dobro sliko stanja človekovih pravic na območju, ki se rado pohvali, da so te eden njenih osnovnih postulatov. ""Za preštevilne temeljne pravice ostajajo abstrakten koncept, ustoličen v zakonodaji, namesto da bi bile niz učinkovitih in praktičnih orodij, ki lahko in tudi prinesejo spremembe v vsakdanje življenje,"" pišejo na agenciji in opozarjajo, da so nekateri osnovni izzivi, povezani s temeljnimi pravicami, ne le ostali, ampak so se celo okrepili. Kot primer navajajo problematiko, povezano z azilom, migracijami in zasebnostjo podatkov. ""Sam sistem temeljnih pravic je čedalje bolj tarča napadov,"" svari FRA. V poročilu se je agencija osredotočila na devet področij: uporaba evropske listine temeljnih pravic v državah članicah, enakopravnost in nediskriminacija, rasizem in nestrpnost, integracija Romov, azilna politika, migracije in integracija, informacijska zasebnost, otroške pravice, dostop do pravosodja ter uporaba listine temeljnih pravic pri osebah z različnimi motnjami. Diskriminacija vztraja, podlage pa so številne Na področju enakopravnosti in nediskriminacije FRA ugotavlja, da so ljudje po vsem EU-ju še vedno žrtve diskriminacije na podlagi zelo različnih razlogov, vendar se politike na ravni EU-ja še vedno razmeroma šibko odzivajo na tovrstno ""multiplo"" diskriminacijo. Zato je to prepuščeno posameznim državam, kjer FRA zaznava, da je nekaj držav, vključno s Slovenijo, sprejelo zakonodajo, ki tovrstno diskriminacijo prepoveduje, še več držav pa na tem področju pripravlja ukrepe. Za kar 21 držav članic pa je bilo ob tem ugotovljeno tudi, da nimajo bodisi ustrezne zaščite proti diskriminaciji pri zaposlovanju na podlagi spolne usmerjenosti ali spola bodisi ugotavljajo nezadostno vključevanje oseb z različnimi motnjami v izobraževanje, trg dela in družbo bodisi ne zagotavljajo enakega plačila za moške in ženske.
Vendar FRA vseeno opaža, da članice, čeprav ni nekega skupnega napredka na ravni EU-ja, na nacionalnih ravneh širijo zaščito proti diskriminaciji. Hkrati pa tudi opaža, da se je ob terorističnih napadih v več članicah vnela žgoča debata o prepovedi določenih muslimanskih oblačil, ki ženskam delno ali v celoti zakrivajo obraz oz. telo. Več držav je namreč sprejelo akte, ki ta oblačila v različnih merah na javnih mestih prepovedujejo, FRA pa v poročilu ugotavlja, da je to prineslo tudi zahtevno tehtanje sodišč med varnostjo in pravicami posameznic. Kar zadeva pravice LGBTI-oseb, je več članic sprejelo ukrepe, ki so pozitivno spremenili njihov status, umaknili zakonsko stigmo s spolne usmerjenosti ali spolne identitete in ukinili nepotrebne kirurške posege. V tem kontekstu je omenjena tudi Slovenija oz. sprejetje zakona o partnerski zvezi, ki istospolne zveze izenačuje z zakonsko zvezo, še vedno pa istospolnim parom ne omogoča posvojitve otrok. Rasizem in ksenofobija ne pojenjata Po številčnih prihodih prebežnikov v Evropo v letu 2015 se ksenofobija in rasizem v odzivih ob prišlekih nista lani nič omilila, piše FRA. To se je manifestiralo v sovražnem govoru, grožnjah in kaznivih dejanjih, ki jih je motiviralo sovraštvo. V Nemčiji, ki ima najbolj dodelano statistiko kaznivih dejanj iz sovraštva, so tako lani našteli 2.545 tovrstnih dejanj, uperjenih proti iskalcem azila in beguncem, 217 pa jih je bilo usmerjenih tudi prostovoljcem. Znotraj teh novih razmer se je po EU-ju širila tudi sovražna nastrojenost proti muslimanom, ki jih ljudje čedalje bolj dojemajo kot simpatizerje terorizma oz. teroriste. Nekatere države – Italija, Francija, Madžarska in Slovaška – so se na to odzvale s spremenjeno zakonodajo, ki je bodisi zaostrila kazni za sovražni govor bodisi dodala nove tipe kaznivih dejanj, povezanih z rasizmom in ksenofobijo. Več članic je sprožilo tudi ozaveščevalne kampanje, oblikovale akcijske načrte za boj proti rasizmu in ksenofobiji ter organiziralo usposabljanja za policiste, tožilce in sodnike za boj proti kaznivim dejanjem iz sovraštva, vzporedno pa se je začela intenzivneje oblikovati tudi sodna praksa na tem področju.
Na ravni Evropske komisije (EK) pa je bila ustanovljena posebna skupina, katere naloga je boj s sovražnim govorom na spletu. Facebook, Twitter, Microsoft in YouTube so s skupino podpisali sporazum, po katerem omenjena podjetja prostovoljno postopajo proti sovražnemu govoru na svojih platformah. Izsledki polletnega poskusnega nadzora kažejo, da so podjetja največ obvestil prejela glede protijudovskih vsebin, nacionalnega porekla, sovraštva do muslimanov, rase in etničnega porekla. Vse več ljudi na begu, članice EU-ja zaostrujejo azilno politiko Po podatkih UNHCR-ja je bilo na svetu konec leta 2015 več kot 65 milijonov migrantov, od tega jih je bilo 20 milijonov beguncev, od tega pa jih 8,7 milijona prihaja iz zgolj treh držav: Sirije, Afganistana in Somalije. Lani je po podatkih Frontexa v EU nezakonito vstopilo okoli 500.000 ljudi, največ prek Sredozemskega morja v Italijo (181.000). FRA opozarja na številne težave izvajanja človekovih pravic v t. i. hot spotih na grških otokih, ki so povezane predvsem z zaščito otrok, spolnimi zlorabami in nasiljem, vezanim na spol. Zato je EK pripravil zakonodajne predloge, ki pospešujejo azilne postopke, in uvedel program obveznih relokacij prebežnikov, kar pa je naletelo na številen odpor članic. Znotraj tega ukrepa še dodatno težavo predstavljajo relokacije otrok brez spremstva in otrok, ki so bili ločeni od staršev. Več držav članic pa je ob tem zaostrilo svojo azilno zakonodajo in otežilo prehod meje, med njimi tudi Slovenija. Tudi na strani poskusov integracije je šlo vse prej kot lahko. V Italiji in Grčiji so se starši ponekod močno uprli, da bi otroci prebežnikov obiskovali isto šolo, spomnimo se samo upora v Kranju, otroci pa so bili tudi žrtve fizičnih napadov. V nekaterih primerih so starši celo zaklenili vhode v šole, da bi tako preprečili prebežnikom, da bi tja pripeljali svoje otroke. 10 držav članic je lani nudilo programe pomoči, ki so staršem in otrokom pomagali pri vključevanju v šolsko življenje.
Zaradi pomanjkljivega nadzora nad prebežniki, ki so nezakonito vstopili na območje schengena, in zaradi neusklajenosti informacijskih sistemov, ki spremljajo premikanje čez meje, je EU vzpostavil tri velike informacijske sisteme, ki temeljijo predvsem na zbiranju biometričnih podatkov. Trenutno je v tej bazi okoli 40 milijonov posameznikov, predvsem iz tretjih držav. Kaj takšno shranjevanje podatkov pomeni za temeljne pravice, v FRA-ju ne vedo, saj njihovo zbiranje lahko vključuje prisilne metode in tudi tveganje za ranljive osebe, ki bežijo pred preganjanjem v rodni državi, da bodo ti podatki prišli v roke tretjih oseb.
Medsebojno usklajeni informacijski sistemi sicer ponujajo lažjo dostopnost do podatkov, po drugi strani pa FRA izpostavlja, da bi to lahko vplivalo na prošnje za azil, pravico do spoštovanja zasebnosti in družinskega življenja, pravice otrok ter pravico do svobode in varnosti, zlasti če se podatki iz posameznih baz napačno povežejo. Agencija na tej točki izpostavlja, da je zakonit prihod v pravno zavetje EU-ja boj ali manj iluzija.
Vse tesnejši objem nadzora Skupaj z nizom terorističnih napadov je sledilo tudi vse več pozivov k močnejšemu nadzoru obveščevalnih agencij na eni strani in pozivov, naj se pri tem spoštuje pravica do varovanja zasebnosti. Države se sicer strinjajo, da je shranjevanje podatkov učinkovit ukrep za boj proti resnemu kriminalu, vendar koherentnega pravnega evropskega okvirja o tem še ni. Tudi Sodišče EU-ja shranjevanja podatkov ni v celoti prepovedalo, dovolilo pa ga je v nekaterih primerih ob upoštevanju določenih varovalk. Pri tej problematiki je bila ključna tudi debata o kriptiranju podatkov in o tem, ali naj zasebna podjetja v svojih programih pustijo odprta stranska vrata obveščevalno-varnostnim agencijam, ki bi lahko nadzirale zakodiran podatkovni promet. Te, skupaj s policijo, pravijo, da lahko teroristi in drugi kriminalci s tem uporabljajo kodirane kanale in se tako izognejo nadzoru. Razvijalci pa opozarjajo, da bi takšen pristop imel nepredvidljive posledice, piše FRA – ogrožena bi lahko bila varnost finančnih transakcij, omajano bi bilo zaupanje ljudi, ogrožena pa bi bila tudi varnost novinarjev in njihovih virov."
http://www.rtvslo.si/svet/bolgarija-v-nesreci-minibusa-s-prebezniki-umrlo-najmanj-10-ljudi/424135,prebežnik,112,"
					4. junij 2017 ob 13:43
					Sofija - MMC RTV SLO, STA","
B. V.
",Bolgarija: V nesreči minibusa s prebežniki umrlo najmanj 10 ljudi,"V nesreči minibusa, v katerem so čez Bolgarijo tihotapili prebežnike, je umrlo najmanj 10 ljudi, še sedem pa se jih je poškodovalo. Bolgarija je postala glavna vstopa točka v EU za prebežnike, ki želijo na zahod Evrope.
Kot je sporočilo bolgarsko notranje ministrstvo, naj bi minibus vozil 16-letnik brez vozniškega dovoljenja, ki je imel kriminalno preteklost.
Bolgarija je postala glavna vstopna točka za migrante, ki želijo v druge države Evropske unije po uradno zaprti balkanski begunski poti. Številni v državo vstopijo iz Turčije, nato nadaljujejo v Srbijo, zatem pa skušajo prestopiti hrvaško ali močno nadzorovano madžarsko mejo. Bolgarske oblasti so maja ocenile, da je od začetka leta v državo vstopilo 3.000 ljudi."
http://www.rtvslo.si/svet/avstrija-vztraja-pri-vracanju-afganistanskih-prosilcev-za-azil/424015,prebežnik,503,"
					2. junij 2017 ob 15:57
					Dunaj, Berlin - MMC RTV SLO, STA","
B. V.
",Avstrija vztraja pri vračanju afganistanskih prosilcev za azil,"Čeprav se je Nemčija v četrtek odločila, da bo zaradi velikega terorističnega napada v Afganistanu začasno ustavila vračanje zavrnjenih afganistanskih prosilcev za azil, Avstrija vztraja pri njihovem vračanju.
Pri vsakem prosilcu individualno preverijo njegov položaj, so pojasnili na avstrijskem notranjem ministrstvu. Urad za tujce in azil odloča na prvi stopnji, upravno sodišče pa potem na drugi. V vsakem primeru ugotavljajo, ali je z vrnitvijo prosilca za azil morda ogroženo njegovo življenje oziroma ali bi lahko bilo, so pojasnili.
Iz Avstrije so v prvih štirih mesecih letos vrnili 309 afganistanskih državljanov. Od tega so jih morali prisilno v Afganistan vrniti 37, 102 sta se vrnila prostovoljno, 168 pa so jih v skladu z dublinsko uredbo predali tistim državam Evropske unije, v katere so ti ljudje prispeli najprej. 17 Afganistancev so vrnili tudi sredi tega tedna.
Čeprav gre za relativno nizke številke, so glede na leto prej precej visoke. Leta 2016 so v Afganistan proti njuni volji vrnili le dva Afganistanca, poroča avstrijska tiskovna agencija APA.
Nemčija začasno prekinja vračanjeMedtem pa je nemška kanclerka Angela Merkel v četrtek po hudem napadu v Kabulu, v katerem je umrlo najmanj 90 ljudi, več kot 460 pa je bilo ranjenih, napovedala, da bodo vračanja zavrnjenih prosilcev iz Afganistana začasno ustavili, dokler ne bodo preučili varnostnih razmer v tej azijski državi. V napadu je bilo močno poškodovano tudi poslopje nemškega veleposlaništva in ubit je bil afganistanski varnostnik veleposlaništva. Novo oceno naj bi v Berlinu pripravili do julija.
Prekinitev vračanja pa ne bo veljala za tiste, ki bodo zagrešili kazniva dejanja ali bi lahko ogrožali javno varnost, od takih, za katere varnostne službe ocenjujejo, da bi lahko pripravljali teroristični napad, do takih, ki se načrtno izogibajo ugotavljanju njihove identitete, je dejala Angela Merkel. Na Dunaju so slednji ukrep označili za nenavaden, saj bi morala mednarodna zaščita načeloma veljati tudi za te prosilce, če jim v domači državi grozijo smrt, nečloveško ravnanje, mučenje in podobno, še navaja APA.
Ostreje do zavrnjenih prosilcev za azilZgornji dom nemškega parlamenta je medtem potrdil zakon, ki bo dodatno zaostril pravila ravnanja z zavrnjenimi prosilci za azil, ki jih čaka vrnitev v njihovo domovino. Uvedli bodo tudi prehodni pripor za izgon, posebne sledilne zapestnice, preiskovali pa bodo lahko tudi njihovo lastnino, zlasti telefone.
Med drugim se je podaljšalo obdobje možnega pripora za izgon. Posebni pripor za izgon bodo lahko nadzorovali tudi s posebnimi elektronskimi ""lisicami"" za sledenje na nogah tistih, ki jih bo čakala deportacija. Še posebej bo to pomembno pri tistih, za katere bodo ocenili, da bi lahko zagrešili napad ali kako hujše kaznivo dejanje.
Zvezni urad za migracije in begunce (BAMF) bo dobil tudi pooblastila, da preišče mobilne telefone prosilcev za azil brez osebnih dokumentov, da bi tako lahko ugotovili njihovo identiteto.
Človekoljubne organizacije opozarjajo, da gre pri spremembah azilne zakonodaje za napad na temeljne pravice tistih, ki iščejo mednarodno zaščito. Organizacija Pro Asyl meni, da zakon uvaja nesorazmerne ukrepe in da je v nasprotju s konceptom pravne države. Podobno menijo tudi v opoziciji in nekaterih civilno-družbenih gibanjih, še poroča nemška tiskovna agencija DPA."
http://www.rtvslo.si/svet/grske-oblasti-premescajo-prebeznike-z-nekdanjega-letalisca/424001,prebežnik,205,"
					2. junij 2017 ob 12:20
					Atene - MMC RTV SLO, Reuters, STA","
K. T.
",Grške oblasti premeščajo prebežnike z nekdanjega letališča,"Grške oblasti so začele prebežnike z nekdanjega atenskega letališča Ellinikon, kjer je bilo dobro leto neuradno begunsko taborišče, seliti v novo taborišče.
Od 500 do 600 prebežnikov bodo premestili v novo taborišče, ki je 90 kilometrov severno od Aten. Po napovedi izpraznitve taborišča so številni prebežniki sami zapustili letališče v Hellenikonu, nekdanjem letališkem kompleksu, kamor so premestili tudi nekatera prizorišča z olimpijskih iger leta 2004. Na vrhuncu prebežniške krize je bilo tam okoli 3.000 prebežnikov.
Humanitarne organizacije so ostro kritizirale razmere, v katerih so živeli prebežniki, ki so jih tja z grško-makedonske meje začeli premeščati novembra 2015.
Grška vlada je dolgo napovedovala, da bo izpraznila letališče, ki je bilo glavno atensko letališče šest desetletij, zaprli pa so ga leta 2001, in ga dala v najem zasebnim investitorjem, pri tem pa ni bila uspešna, saj se prebežniki niso želeli preseliti v druga taborišča po državi. Prebežniki, večina med njimi so bili Afganistanci, ki niso imeli pogojev za premestitev v druge evropske države, so se bali, da bi selitev dlje od Aten še otežila njihov odhod iz Grčije.
V Grčiji je še vedno ujetih več kot 62.000 prebežnikov, ki želijo na sever Evrope, a so po zaprtju meja v balkanskih državah marca lani obtičali na grškem polotoku."
http://www.rtvslo.si/svet/sahara-po-okvari-tovornjaka-zeja-usodna-za-vec-kot-40-prebeznikov/423923,prebežnik,198,"
					1. junij 2017 ob 15:51
					Niamey - MMC RTV SLO, STA","
K. T.
",Sahara: Po okvari tovornjaka žeja usodna za več kot 40 prebežnikov,"Med prečkanjem Sahare je po tem, ko se je pokvaril njihov tovornjak, zaradi žeje umrlo 44 ljudi iz Gane in Nigerije, med njimi tudi otroci. Pot je preživelo šest žensk.
Šesterica preživelih se je zatekla v oddaljeno vas, kjer so jim pomagali in jih potem odpeljali v Dirkou v Nigru, so po poročanju BBC-ja sporočili iz Rdečega križa, ki je na kraj nesreče poslal ekipo, ki bo zbrala informacije o okoliščinah smrti. Prebežniki so bili na poti v Libijo, BBC navaja poročanje nigerijske spletne strani Sahelien.
Pot iz Nigra v Libijo je ena izmed glavnih migrantskih poti, po katerih gredo prebežniki na sever Afrike in potem prek Sredozemskega morja nadaljujejo pot v Evropo. Prečkanje Sahare je najnevarnejši del poti, prebežniki pa jo po navadi prečkajo stisnjeni v tovornjake, ki imajo v rezervoarju le nekaj litrov goriva.
Lani junija smo poročali o 34 mrtvih, med njimi je bilo 20 otrok, ki so jih našli mrtve v Sahari blizu nigrsko-alžirske meje. Na začetku maja so v puščavi našli trupla osmih ljudi, med njimi petih otrok, ki so bili na poti v Alžiriji, malo pozneje pa so vojaki na severu Nigra rešili 40 prebežnikov, ki so jih sredi puščave pustili tihotapci."
http://www.rtvslo.si/begunska-kriza/v-slovenijo-prispela-nova-skupina-14-beguncev-iz-sirije/423790,prebežnik,189,"
					31. maj 2017 ob 10:22
					Ljubljana - MMC RTV SLO, STA","
G. K.
",V Slovenijo prispela nova skupina 14 beguncev iz Sirije,"V okviru solidarnostne prerazporeditve prebežnikov znotraj EU-ja je v Slovenijo v torek iz Grčije prispela nova skupina beguncev. Gre za 14 državljanov Sirije, med njimi so tudi družine.
Naslednjo skupino iz Grčije pričakujejo na začetku prihodnjega tedna. Slovenija pa je že podala novo zavezo za sprejem v okviru premestitve, in sicer za 15 ljudi iz Italije in 35 ljudi iz Grčije.
Premestitev beguncev je mehanizem solidarnosti znotraj EU-ja. V skladu z vladnim načrtom naj bi tako do konca leta iz Italije in Grčije skupaj premestili 567 beguncev, prihode pa so razdelili na manjše skupine. Do zdaj so v Slovenijo preselili 186 ljudi. Med njimi je 35 državljanov Eritreje iz Italije ter 128 državljanov Sirije, 17 državljanov Iraka in šest ljudi brez državljanstva iz Grčije.
Begunci v okviru premestitvene sheme v Slovenijo prihajajo kot prosilci za azil, ki so postopek za pridobitev mednarodne zaščite že začeli v Grčiji oziroma Italiji. Zato se postopki za mednarodno zaščito v Sloveniji izvedejo relativno hitro, pa tudi verjetnost, da bo njihova prošnja uspešna, je precej velika. Prihajajo namreč iz držav, iz katerih je prosilcem v državah EU-ja status priznan v več kot 75 odstotkih."
http://www.rtvslo.si/svet/aretirali-sirskega-najstnika-ki-naj-bi-nacrtoval-napad-v-berlinu/423744,prebežnik,143,"
					30. maj 2017 ob 16:29
					Berlin - MMC RTV SLO, Reuters","
A. P. J.
","Aretirali sirskega najstnika, ki naj bi načrtoval napad v Berlinu","Nemška policija je v zvezni deželi Brandenburg aretirala 17-letnega Sirca, ki je osumljen, da je v Berlinu načrtoval samomorilski napad.
Kot je dejal notranji minister dežele Brandenburg Karl-Heinz Schröter, so 17-letnika izsledili po zaslugi opozoril iz drugih nemških zveznih dežel. Sirec je med drugim prek elektronske pošte materi razlagal o načrtovanem napadu. Zapisal je, ""da se je pridružil džihadu"", drugih podrobnosti pa policija zaradi interesa preiskave ni sporočila.
Osumljenec je v Nemčijo prišel leta 2015 in tam zaprosil za azil. Po poročanju Deutsche Welleja je od leta 2016 živel v domu za mladoletne prebežnike brez spremstva v pokrajini Uckermark, policija pa do zdaj z njim še ni imela opravka. Osumljenca bodo zaslišali, kriminalisti pa bodo preiskali njegovo sobo.
Nemci se še dobro spominjajo decembrskega napada, ko je tunizijski državljan Anis Amri s tovornjakom zapeljal med božične stojnice v Berlinu. Umrlo je 12 ljudi."
http://www.rtvslo.si/svet/mayeva-bi-ob-nesoglasjih-zapustila-pogajanja-z-eu-jem-corbyn-bi-vztrajal-do-konca/423687,prebežnik,344,"
					30. maj 2017 ob 12:08
					London - MMC RTV SLO, Reuters","
J. R.
","Mayeva bi ob nesoglasjih zapustila pogajanja z EU-jem, Corbyn bi vztrajal do konca","Britanska premierka Theresa May iz vrst konservativcev in njen protikandidat Jeremy Corbyn iz stranke laburistov sta pred predčasnimi splošnimi volitvami nastopila na televiziji.
Mayeva je ponovila, da bo v primeru nestrinjanja pri dogovarjanju z Evropsko unijo odstopila od pogajanj, medtem ko je Corbyn dejal, da bo, če na volitvah zmaga, zagotovil dosego sporazuma.
8. junija bodo Britanci odločali, kdo bo postal novi premier Velike Britanije in se hkrati usedel za pogajalsko mizo v Bruslju, kjer se bodo voditelji dogovarjali o diplomatskih in trgovinskih vezi med Veliko Britanijo in EU-jem po britanskem odhodu iz Unije.
Različni pogledi desnosredinske Mayeve in levo usmerjenega Corbyna bi bili lahko odločilni pri dveletnih brexitovskih pogovorih o vprašanjih, kot so carinske določbe glede prebežnikov, dobrin in zaposlovanja.
Javnomnenjske ankete še naprej napovedujejo zanesljivo zmago Mayeve, čeprav je njena prednost v preteklih tednih skopnela, kar meče senco dvoma na njeno taktiko, da bodo predčasne volitve zgolj kot potrditev njene brexitovske strategije.
Brez neposrednega spopadaNa televizijskem soočenju ni prišlo do neposrednega spopada med kandidatoma, saj sta najprej ločeno odgovarjala na vprašanja občinstva, pozneje pa ju je intervjuval voditelj Jeremy Paxman.
Mayeva je dejala, da bo sodelovala na pogovorih z EU-jem, vendar ne bo sprejela slabega dogovora. ""Pripravljeni moramo biti na odstop od pogajanj,"" je dejala v intervjuju za Sky News.
""Če bi sam sedel v Bruslju in bi vi bili oseba, s katero se moram pogajati, bi si mislil, da je to napihljivka, ki se skrije ob najmanjšem šumu,"" je občinstvo s svojo opazko glede šolske reforme konservativcev nasmejal voditelj Paxman.
Corbyn ima drugačen pristop, saj obljublja, da bo v primeru izvolitve zagotovo sklenil dogovor z Evropsko unijo.
Javnomnenjske raziskave medtem kažejo, da volivci bolj zaupajo Mayevi glede izvedbe brexita, zato je pričakovati, da se bo njena kampanja zdaj popolnoma osredotočila na prihajajoče pogovore z EU-jem, sploh po njenem padcu popularnosti po napovedi reform konservativcev.
Laburisti manjšajo zaostanekPo zadnji javnomnenjski anketi britanske televizije ITV so konservativci deležni 43-odstotne, laburisti 37-odstotne, liberalni demokrati 8-odstotne in Ukip 4-odstotne podpore, s čimer se je vodstvo konservativcev skrčilo na le še šest odstotkov, je poročal Guardian."
http://www.rtvslo.si/svet/drzave-g7-z-izjemo-zda-za-hitro-izvajanje-pariskega-sporazuma/423456,prebežnik,801,"
					27. maj 2017 ob 12:46,zadnji poseg: 27. maj 2017 ob 19:06
					Taormina - MMC RTV SLO, Reuters, STA","
B. V., K. T.
","Države G7, z izjemo ZDA, za hitro izvajanje pariškega sporazuma","Voditeljem držav skupine G7, ki so zbrani v Taormini, ni uspelo zbližati stališč glede uresničevanja zavez pariškega podnebnega sporazuma, so pa potrdili zavezanost v boju proti protekcionizmu.
""ZDA so v procesu pregleda svoje politike glede podnebnih sprememb in o pariškem dogovoru in se zato ne morejo pridružiti konsenzu drugih držav glede te teme,"" je zapisano v uradnem sporočilu. Jasno pa je v njem zapisano tudi, da ""voditelji Kanade, Francije, Nemčije, Italije, Japonske in Velike Britanije ter predsednika Evropske komisije in Evropskega sveta ostajajo trdno zavezani hitremu izvajanju dogovora.""
Ameriški predsednik Donald Trump je že v kampanji pred predsedniškimi volitvami novembra lani obljubljal, da bo odstopil od pariškega podnebnega sporazuma, katerega cilj je omejiti globalno segrevanje. Kot je dal vedeti po srečanju v sicilijanskem mestu, si bo vzel še teden dni časa za premislek glede pariškega podnebnega sporazuma.
Po besedah nemške kanclerke Angele Merkel je bila razprava o pariškem sporazumu zahtevna. ""Celotna razprava o podnebnih spremembah je bila zelo težka, da ne rečem nezadovoljiva. Nobenih znakov ni, ali bodo ZDA podprle pariški dogovor ali ne,"" je dejala kanclerka.
Več strinjanja glede boja proti protekcionizmuVoditelji sedmerice najbolj razvitih držav so v sklepni izjavi potrdili, da ostajajo zavezani odprtemu trgu in boju proti protekcionizmu, hkrati pa so poudarili boj proti praksam nepravične trgovine. Zavezanost prosti trgovini je bila vse do zadnjega zaradi pomislekov Trumpa vprašljiva. ""Priznavamo, da so svobodna, poštena in obojestransko koristna trgovina in vlaganja ... ključni motor za rast in ustvarjanje delovnih mest,"" piše v skupni izjavi. Prav zato so voditelji ""ponovili svojo zavezanost ohranitvi odprtih trgov in boju proti protekcionizmu"". Obenem pa bodo odločno proti ""vsem nepoštenim trgovinskim praksam"".
""Obenem priznavamo, da trgovina do zdaj ni vedno delovala v korist vseh. Zaradi tega se zavezujemo sprejemu ustreznih politik, ki bodo omogočile vsem podjetjem in državljanom, da bodo lahko najbolje izkoristili priložnosti globalne ekonomije,"" so dodali.
Kot je za Reuters dejal eden izmed diplomatov, jim je na koncu srečanja le uspelo prepričati ameriško stran, da v izjavo, spisano na šestih straneh (lani je bila dolga 32 strani), vključijo boj proti protekcionizmu, kar je označil za velik korak naprej.
V skupni izjavi so voditelji zapisali tudi, da so pripravljeni na nadaljnjo zaostritev sankcij proti Rusiji, če bo to zahteval razvoj dogodkov v Ukrajini.
Zelena luč za zaostritev ukrepov proti PjongjanguVoditelji so prižgali zeleno luč za zaostritev ukrepov proti Severni Koreji, če ta ne bo končala svojega jedrskega programa. Kot so zapisali, Severna Koreja predstavlja naraščajočo grožnjo mednarodnemu miru in stabilnosti.
Države nadzirajo svoje mejeVeliko pozornosti je bil že v petek deležen tudi osnutek izjave glede begunske krize. Končna različica še vedno vključuje ""potrditev suverene pravice držav, da individualno in kolektivno nadzirajo svoje meje in vzpostavijo politike v svojem nacionalnem interesu ter nacionalno varnost"", ne omenja pa več možnosti postavitve jasnih omejitev migracij.
Še naprej poudarja ""potrebo po zagotavljanju podpore beguncem kar se da blizu njihovim domačim državam in omogočanje vrnitve domov"". Navaja pa izjava po novem tudi, da ""ustrezno urejeni tokovi lahko prinesejo ekonomske in socialne koristi tako državam izvora kot cilja, pa tudi prebežnikom in beguncem"".
Po besedah nemške kanclerke si je Italija želela, da bi G7 vprašanju migracij in begunski politiki posvetil več pozornosti, kar se ni zgodilo, to, kar je vključeno v izjavo, pa se ji zdi razumno. ""Kaže na to, da imajo begunci popolnoma enake pravice kot vsi drugi in da moramo seveda ščititi svoje meje, da se moramo boriti proti nezakonitim migracijam, da pa moramo obenem resno vzeti interese in pravice teh ljudi.""
Bogati naj prispevajo večOb robu srečanja so se predstavniki sedmih držav G7 srečali s kolegi iz Etiopije, Kenije, Nigra, Nigerije, Tunizije in Gvineje, s katerimi so govorili o begunski krizi in lakoti. Razvojne organizacije so bogate države iz G7 pozvale, naj zagotovijo več denarja za boj proti lakoti v Afriki. Italija še posebej občuti prihod prebežnikov iz Afrike in je pri svojem predsedovanju skupini G7 ves čas poudarjala pomembnost sodelovanja z afriškimi državami. Na to je spet spomnil italijanski premier Paolo Gentiloni, ki je dodal, da bi se moral tudi julijski vrh skupine najpomembnejših svetovnih gospodarstev G20 v Hamburgu osredotočiti na odnose z Afriko.
Zaostritev glede migracijItalija je morala svojo ambiciozno zastavljeno izjavo glede migracij bistveno okrniti. Zaostritev stališča držav G7 glede migracij je naletela na ogorčen odziv nevladnih človekoljubnih organizacij. Oxfam tako meni, da gre za škandal. ""To je škandal tega vrha: da voditelji G7 pridejo prav na Sicilijo, na prag morja, kjer je letos umrlo 1.400 ljudi, in danes odletijo nazaj domov, ne da bi naredili kar koli resnega glede tega,"" je za DPA dejal predstavnik Oxfama.
Protesti proti ignoranci svetovnih voditeljevKljub ostrim varnostnim ukrepom se je na ulicah Taormine po poročanju Reutersa zbralo okoli 1.700 protestnikov, ki so protestirali proti svetovnim voditeljem, ki jim očitajo, da zanemarjajo interese običajnih ljudi. ""Kriminalizirajo naše nesoglasje,"" je dejal eden izmed protestnikov, srednješolski profesor Salvatore Giordano."
http://www.rtvslo.si/begunska-kriza/libijska-mornarica-vec-tisoc-prebeznikov-na-poti-iz-libije-proti-evropi/423408,prebežnik,322,"
					26. maj 2017 ob 19:02,zadnji poseg: 26. maj 2017 ob 19:05
					Tripolis - MMC RTV SLO, Reuters, STA","
J. R.
",Libijska mornarica: Več tisoč prebežnikov na poti iz Libije proti Evropi,"Libijska mornarica je opazila najmanj 20 čolnov z več tisoč prebežniki pred zahodno obalo Libije ob mestu Sabrata, ki so na poti v Italijo. Reševalna akcija prebežnikov še vedno poteka.
Tiskovni predstavnik libijske mornarice general Ajub Kasem je sporočil, da poteka večja reševalna akcija s pomočjo libijske obalne straže, ribiških in tovornih ladij v koordinaciji z italijanskimi oblastmi.
""Danes je dan množične selitve nezakonitih prebežnikov proti Evropi,"" je dodal Kasem.
Včeraj so reševalci v Sredozemskem morju iz 14 gumijastih in štirih lesenih čolnov rešili približno 2.300 prebežnikov, iz vode pa so potegnili tudi dve trupli.
Osrednja pot čez Sredozemsko morje iz Libije v Italijo je ena izmed najnevarnejših za prebežnike, ki potujejo po morju. Od začetka leta je po podatkih Združenih narodov na tej poti umrlo oziroma je pogrešanih že več kot 1.400 ljudi.
G7: Več suverenosti pri nadzoru mejaOb ""dnevu množične selitve prebežnikov"" pravkar poteka zasedanje skupine G7, najmočnejših gospodarstev na svetu, na katerem bodo glede na osnutek sklepne izjave državam dovolili več suverenosti pri zapiranju svojih meja.
""Ob spoštovanju človekovih pravic vseh prebežnikov in beguncev potrjujemo suverene pravice držav, da nadzirajo svoje meje in postavijo jasne omejitve migracij kot ključne elemente državne varnosti in gospodarske blaginje,"" piše v osnutku sklepne izjave, ki ga je pridobila nemška tiskovna agencija DPA.
V osnutku voditelji poudarjajo potrebo po zagotavljanju podpore beguncem, kolikor je le mogoče blizu njihovim domačim državam, in jim omogočiti vrnitev domov. Poudarjajo tudi vzpostavitev partnerstev, s katerimi bi državam pomagali ustvariti pogoje za rešitev vzrokov za migracije.
Nevladne organizacije so osnutek z ostrejšim stališčem glede migrantske problematike označile za kratkoviden in nazadnjaški.
V Italijo letos več kot 50.000 prebežnikovŠtevilo prebežnikov, ki so od začetka leta prispeli v Italijo po Sredozemskem morju, se je v primerjavi z lanskim letom močno povečalo. Do zdaj je v Italijo namreč prispelo že več kot 50.000 prebežnikov, kar je 47,5 odstotka več kot v istem obdobju leta 2016, je v ponedeljek sporočilo italijansko notranje ministrstvo."
http://www.rtvslo.si/svet/voditelji-g7-za-preprecevanje-terorizma-na-medmrezju-v-slepi-ulici-glede-podnebja/423332,prebežnik,607,"
					26. maj 2017 ob 08:44,zadnji poseg: 26. maj 2017 ob 21:38
					Taormina - MMC RTV SLO, Reuters, STA","
A. P. J., J. R. 
","Voditelji G7 za preprečevanje terorizma na medmrežju, v slepi ulici glede podnebja","V Taormini na Siciliji poteka srečanje najrazvitejših držav G7. Voditelji pozivajo internetne ponudnike k boju proti terorizmu, ne strinjajo pa se glede podnebnih sprememb.
Ameriškega predsednika Donalda Trumpa preostalim voditeljem ni uspelo prepričati k podpori pariškega podnebnega sporazuma. Več ur trajajoče pogovore je nemška kanclerka Angela Merkel opisala kot kontroverzne.
Na srečanju le nekaj dni po napadu v Manchestru so voditelji podali skupno izjavo glede boja proti terorizmu. Internetne ponudnike in lastnike družbenih omrežij so pozvali, naj povečajo svoje napore pri omejevanju ekstremističnih vsebin.
Gostitelj zasedanja, italijanski premier Paolo Gentiloni je dejal, da skupina z majhnimi koraki stopa proti skupnemu jeziku na področju trgovine - še eni nevralgični točki med Trumpovo ""Najprej Amerika"" miselnostjo in preostalimi šestimi voditelji.
Trump se še ni odločil glede podnebja""Položaj ZDA glede pariškega podnebnega sporazuma ostaja odprto vprašanje, medtem ko je preostalih šest članic potrdilo zavezanost pariškemu sporazumu,"" je povedal Gentiloni. Merklova je pogovore o podnebju opisala kot kontroverzne, z zelo intenzivno izmenjavo stališč.
Trumpov ekonomski svetovalec Gary Cohn je medtem dejal, da se Trumpovi pogledi na podnebje razvijajo in da bo v vsakem primeru storil najboljše za ZDA.
Družbena omrežja naj preprečijo širjenje terorizma""Voditelji G7 so se pridružili Veliki Britaniji pri obsodbi barbarskega nasilja,"" je po manchestrskem napadu dejala britanska premierka Theresa May, ki srečanje zapušča dan pred drugimi, saj se bo v domovini posvetila reševanju posledic napada.
Glede poziva internetnim ponudnikom, naj sodelujejo v boju proti terorizmu, je dejala: ""Predvsem si želim videti, da bi internetni ponudniki in družbena omrežja te nizkotne vsebine prijavljali oblastem in blokirali uporabnike, ki jih širijo.""
Trump in Abe s sankcijami za Severno KorejoZaradi nenehnega razvoja jedrskega orožja in balističnih raket Severne Koreje sta se Trump in japonski premier Šinzo Abe na ločenem sestanku na štiri oči strinjala, da bosta ZDA in Japonska sodelovali pri stopnjevanju sankcij nad to državo. Voditelja sta se zavezala tudi k močnejšemu sodelovanju med ZDA in Japonsko.
""Države imajo pravico zapreti meje""""Ob spoštovanju človekovih pravic vseh prebežnikov in beguncev potrjujemo suverene pravice držav, da nadzirajo svoje meje in postavijo jasne omejitve migracij kot ključne elemente državne varnosti in gospodarske blaginje,"" piše v osnutku sklepne izjave, ki ga je pridobila nemška tiskovna agencija DPA.
V osnutku voditelji poudarjajo potrebo po zagotavljanju podpore beguncem kar se da blizu njihovim domačim državam in jim omogočiti vrnitev domov. Poudarjajo tudi vzpostavitev partnerstev, s katerimi bi državam pomagali ustvariti pogoje za rešitev vzrokov za migracije.
Nevladne organizacije so osnutek z ostrejšim stališčem glede migrantske problematike označile za kratkoviden in nazadnjaški. Osnutek naj bi voditelji podpisali v soboto.
Končno poročilo v sobotoVoditelji naj bi končno poročilo izdali v soboto. Italijanski diplomat je razkril, da bo tokratno poročilo krajše od 10 strani. Na zadnjem zasedanju na Japonskem so izdali 32-stransko poročilo.
""Glede ene glavnih tem, globalne trgovine, se še moramo uskladiti. Pri preostalih današnjih temah smo našli skupno izhodišče, na katerem lahko gradimo,"" je pred drugim dnem zasedanja povedal Gentiloni.
Brez Rusije ne bo šloG7 je bil nekoč G8, dokler iz skupine niso izključili Rusije zaradi priključitve ukrajinskega polotoka Krim leta 2014. Za zdaj nič ne kaže, da jo bodo sprejeli nazaj, bo pa sodelovanje z Moskvo kljub temu visoko na dnevnem redu vrha. Rusija je eden glavnih igralcev pri vrsti aktualnih vprašanj, med drugim pri Severni Koreji, Siriji in Libiji. Zunanji ministri G7 so aprila zavrnili britanski predlog za uvedbo dodatnih sankcij proti Moskvi zaradi podpore sirskemu predsedniku Bašarju Al Asadu.
Ameriška politika do Rusije sredi preiskave o domnevnem ruskem vmešavanju v ameriške predsedniške volitve ostaja nejasna, iz Washingtona enkrat prihajajo ostri toni, drugič spet spravljivi.
Voditelj zasedanja, predsednik Evropskega sveta Donald Tusk, je voditelje skupine G7 pozval, naj se dogovorjenih sankcij proti Rusiji natančno držijo."
http://www.rtvslo.si/svet/sicilijansko-mestece-taormina-se-pripravlja-na-obisk-trumpa-macrona-in-drugih-voditeljev-g7/423215,prebežnik,581,"
					24. maj 2017 ob 22:09
					Taormina - MMC RTV SLO, Reuters","
J. R.
","Sicilijansko mestece Taormina se pripravlja na obisk Trumpa, Macrona in drugih voditeljev G7","V sicilijanskem mestecu Taormina se v petek začenja dvodnevno zasedanje sveta G7. Največji izziv te turistične destinacije je zagotavljanje varnosti ob eminentnem obisku.
Skupino G7 sestavlja sedem najmočnejših gospodarstev na svetu, med katere sodijo Kanada, Francija, Nemčija, Italija, Japonska, Velika Britanija in ZDA.
Oblasti se pred zasedanjem spopadajo z varnostnim izzivom v tem mestecu z 11 tisoč prebivalci, ki je navdihovalo že Ernesta Hemingwaya, danes pa ga turisti množično preplavljajo zaradi naravnih lepot in ohranjenih antičnih ostankov.
Nekdanji italijanski premier Matteo Renzi je namesto tradicionalnih Firenc za kraj zasedanja izbral Taormino, saj želi gospodarsko prebuditi Sicilijo, ki jo pretresata velika stopnja nezaposlenosti in beg možganov, poroča Guardian. Še posebej simboličen je geografski položaj tega obalnega mesta, saj Sredozemsko morje in Sicilija igrata ključno vlogo ob vse številnejših migracijah iz Italije.
Italijanske oblasti so medtem zaskrbljene zaradi dozdevne urbanistične neprimernosti mesta za tak dogodek. Ozke in vijugaste uličice, značilne za mesta na jugu Italije, povzročajo ogromno preglavic varnostnim službam, saj ulice ne ponujajo možnosti pobega v primeru nepričakovanih zapletov, poroča Guardian.
Kot poročata Guardian in italijanski časopis La Repubblica, naj bi ameriška varnostna služba celo zahtevala razširitev ulice, ki povezuje letališče za helikopterje s hotelom San Domenico, kjer bo politični vrh nastanjen.
Obalna straža bo prebežnike prestrezala pred SicilijoKer je varnost na prvem mestu, bodo visoki politiki lahko uživali v razgledu na Sredozemsko morje brez prebežniških čolnov. Italijanski obalni straži je bilo namreč po poročanju Reutersa naročeno, naj čolne s prebežniki prestreže pred obalo Sicilije, na kateri je pristajanje med zasedanjem prepovedano.
Rekordno število prebežnikov, ki želijo iz severnoafriških dežel priti v Evropo, bo sicer ena vročih tem zasedanja. ""Ne želimo le govoriti o krizah, kot so migracije in lakota, temveč želimo pospešiti afriške inovacije in videti, kako lahko pomagamo,"" je povedal italijanski diplomat Raffaele Trombetta, ki je vodil pogajanja s preostalimi članicami G7.
Sirska vojna, Severna Koreja in podnebne spremembePoleg prebežniške problematike bodo na spored najverjetneje prišli tudi drugi aktualnopolitični dogodki, kot nedavni napad v Manchestru, šestletna sirska vojna, jedrsko oboroževanje Severne Koreje, mnenja pa se lahko krešejo pri podnebnih spremembah in trgovinskih sporazumih.
Skoraj zagotovo bo ameriški predsednik Donald Trump pod pritiskom kolegov glede zavez pariškega podnebnega sporazuma in protekcionističnih teženj.
Diplomati so dejali, da med državami ni bilo predhodnih dogovorov glede vročih tem, tako da bodo voditelji sami poskušali najti skupno pot. Eden izmed evropskih diplomatov je poudaril, da preostalih šest držav lahko poda ločeno izjavo, če se Trump odloči ignorirati podnebni sporazum.
Začetniki in izkušeniAmeriški predsednik Donald Trump, francoski predsednik Emmanuel Macron, britanska premierka Theresa May in italijanski premier Paolo Gentiloni bodo prvič na zasedanju G7. Za kanadskega premierja Justina Trudeauja bo to drugo zasedanje, za japonskega premierja Šinza Abeja pa šesto. Najizkušenejša je nemška kanclerka Angela Merkel, za katero bo to že dvanajsto zasedanje vrha G7.
Glavna razlika med dozdajšnjimi in letošnjim zasedanjem je v dolžini skupne izjave, saj so jo s 30 strani skrajšali na 10. ""Upamo, da jo bo tako prebralo nekaj več ljudi,"" se je pošalil italijanski diplomat.
Pridružili se bodo afriški voditeljiZa poudarek afriških tem se bodo v soboto zjutraj zasedanju pridružili voditelji Tunizije, Nigerije, Nigra, Etiopije in Kenije. Letos je na italijansko obalo prispelo že 50.000 prebežnikov, kar je za 46 odstotkov več kot v istem obdobju lani.
""Ta zadeva ne more biti rešena hitro, razmišljati moramo o 20 ali 30 letih reševanja. Izboljšati je treba življenjske razmere in Afriko vzeti resno,"" je povedal Mathias Menge, nadzornik reševanja prebežnikov na humanitarni ladji Acquarius, ki je letos na Sicilijo prepeljala več tisoč prebežnikov."
http://www.rtvslo.si/begunska-kriza/v-sredozemskem-morju-umrlo-najmanj-30-prebeznikov/423196,prebežnik,290,"
					24. maj 2017 ob 17:44,zadnji poseg: 24. maj 2017 ob 18:13
					Rim - MMC RTV SLO, Reuters, STA","
J. R.
",V Sredozemskem morju umrlo najmanj 30 prebežnikov,"Najmanj 30 prebežnikov, med njimi večina dojenčkov, je utonilo v brodolomu prenatrpane ladje v Sredozemskem morju. Na ladji naj bi bilo od 500 do 700 ljudi, reševalna akcija še poteka.
Ladja malteške nevladne organizacije MOAS je bila prva na kraju brodoloma, ustanovitelj organizacije Chris Catrambone pa je na družbenem omrežju Twitter zapisal, da je umrlo najmanj 30 ljudi, med njimi večina dojenčkov. MOAS je ena izmed devetih nevladnih organizacij, ki dejavno sodelujejo v reševanjih prebežnikov na poti med Libijo in Italijo.
Poveljnik italijanske obalne straže Cosimo Nicastro je predtem sporočil, da je v brodolomu več plovil umrlo najmanj 20 ljudi. Brodolom se je zgodil približno 55 kilometrov severno od libijskega pristanišča Zuvara.
Obalna straža je vpoklicala še več plovil, ki pomagajo pri reševanju. Sporočili so, da je bilo na 15 različnih plovil natrpano okoli 1.700 ljudi.
V reševalni akciji sodelujejo italijanska obalna straža, mornarica in humanitarne organizacije.
Zaradi ugodnih vremenskih razmer se je v zadnjem času povečalo število ladij in čolnov na poti iz Libije proti Italiji. Večina plovil je prenatrpanih. Samo italijanska obalna straža je danes sodelovala v 15 reševalnih akcijah.
Strelski incidentPo izjavi humanitarne skupine Jegend Rettet naj bi libijska obalna straža v torek proti plovilom nevladnih organizacij sprožila več strelov, kar je okoli 100 prebežnikov spodbudilo k skoku v vodo. Ni jasno, ali so bile v incidentu smrtne žrtve ali so bili ljudje tudi poškodovani. Libijska straža je nato dve prebežniški ladji odvlekla nazaj v Libijo, medtem ko se je okoli tisoč prebežnikov vkrcalo na čolne humanitarnih skupin.
Od 1. januarja je na poti med Libijo in Italijo pogrešanih ali pa je umrlo več kot 1.300 ljudi. Samo v preteklem tednu se je v brodolomih več kot 7.000 ljudi znašlo v mednarodnih vodah zahodno od libijske obale."
http://www.rtvslo.si/begunska-kriza/cez-sredozemsko-morje-v-italijo-ze-vec-kot-50-000-prebeznikov/422999,prebežnik,224,"
					22. maj 2017 ob 16:29
					Rim - MMC RTV SLO, Reuters, STA","
T. J.
",Čez Sredozemsko morje v Italijo že več kot 50.000 prebežnikov,"Po podatkih italijanskega notranjega ministrstva se je število prebežnikov, ki so v Italijo prišli čez Sredozemsko morje, letos občutno povečalo. Do zdaj jih je prispelo že 50.041.
Številka je kar za 47,5 odstotka večja, kot je bila v istem obdobju leta 2016. Največ prebežnikov, ki so letos prečkali Sredozemsko morje, je iz Nigerije, Bangladeša, Gvineje, Slonokoščene obale in Gambije.
Konec prejšnjega tedna sta italijanska in libijska obalna straža rešili okoli 5.000 prebežnikov, ki so iz Severne Afrike skušali priti v Italijo. Italijanska obalna straža sicer podrobnosti in tega, od kod prebežniki prihajajo, ni razkrila, naj bi bili pa, kot piše Reuters, v večini iz podsaharske Afrike in Bangladeša, ki so v Libiji tihotapcem plačali za organizacijo prehoda v Evropo.
V državi trenutno v taboriščih in drugih centrih oskrbujejo 180.000 prebežnikov, od začetka leta pa je v državo prišlo tudi 6.242 mladoletnikov brez spremstva. Že lani je v Italijo prišlo rekordno število prebežnikov. V Sredozemskem morju so lani rešili 181.000 prebežnikov. Leto predtem je bila ta številka 170.000.
Italijanski notranji minister Marco Minniti je v nedeljo po srečanju s svojimi kolegi iz Libije, Nigra in Čada podpisal potrebne dokumente za financiranje centrov za prebežnike v Čadu in Nigru, ki sta pomembni tranzitni državi za več tisoč afriških prebežnikov na poti v Libijo. Italija pa bo v omenjenih treh državah pomagala tudi z izobraževanjem obmejnih policistov."
http://www.rtvslo.si/slovenija/pahor-odlikoval-ameriske-resevalce-slovenske-ladje-tamar/422943,prebežnik,790,"
					21. maj 2017 ob 21:24,zadnji poseg: 21. maj 2017 ob 22:05
					New York - MMC RTV SLO, STA","
J. R.
",Pahor odlikoval ameriške reševalce slovenske ladje Tamar,"Predsednik Borut Pahor je pripadnikom narodne garde New Yorka vročil medalje za pogumno, strokovno in človekoljubno reševalno akcijo ponesrečencev na slovenski tovorni ladji Tamar.
V prostorih slovenske misije pri Združenih narodih v New Yorku so pripadnikom 102. bojne padalske enote in 103. reševalne eskadrilje 106. polka letalske narodne garde New Yorka vročili medalji za zasluge na vojaškem področju.
Medalji sta prevzela major Jeffrey Cannet ter major Edward Boughal. Oba sta povedala, da sta izjemno počaščena ob odlikovanju, in izrazila upanje, da bo slovenski mornar, ki je še vedno v bolnišnici, čim hitreje okreval.
Slovesne podelitve odlikovanj sta se udeležila tudi slovenska obrambna atašeja, polkovnik Mitja Miklavec iz New Yorka ter polkovnik Ivan Mikuž iz Washingtona, kakor tudi slovenska veleposlanika pri Združenih narodih: Andrej Logar iz New Yorka in Božo Cerar iz Washingtona.
Slovesnost je povezovala Marta Štemberger, z državno himno in slovenskimi ter ameriškimi melodijami pa jo je popestrila slovenska sopranistka Irena Preda, ki je za to priložnost prišla iz Los Angelesa, kjer kot štipendistka Keržetovega sklada študira na univerzi Južne Kalifornije.
Klic na pomoč z AtlantikaSlovenska tovorna ladja Tamar je bila 24. aprila, ko je prišlo do eksplozije v shrambi za vzdrževalno opremo, daleč na odprtem morju na Atlantiku. Ameriška obalna straža, ki je dobila klic na pomoč, je obvestila letalce na Long Islandu, ki so posebej izurjeni za tovrstne operacije. Dva filipinska mornarja sta umrla, Filipinec in Slovenec pa sta potrebovala nujno zdravniško pomoč.
Vodja operacije, major 102. padalske enote Edward Boughal, je za STA dejal, da so jih ""bratje"" iz 103. reševalne eskadrilje 106. polka letalske nacionalne garde New Yorka pripeljali do ladje.
Postopek reševanjaMed reševalno operacijo so najprej s padalom odvrgli čoln Zodiak z zdravstveno opremo. Nato je reševalna ekipa s padali skočila z višine 4.267 metrov (14.000 čevljev) za čolnom. ""Dobro ga osvetlimo,"" je na vprašanje, kako so v temi našli gumijasti čoln, z nasmehom odgovoril vodja misije praporščak Jordan Sinclair, ki je s kolegi izskočil v popolni temi, našel opremo in čoln, s katerim so se zapeljali do ladje Tamar in se vkrcali.
""Na žalost sta bila dva mornarja že mrtva, preden smo prišli, oskrbeli pa smo dva druga,"" je dejal Sinclair in dodal, da so v padalski enoti PJ (Pararescue Jumper) vsi tudi zdravstveno usposobljeni za reševanje v civilnih in bojnih operacijah.
""Reševalnih operacij opravimo precej, vendar pa je bil za številne med nami to prvi tak skok v noč na odprtem morju, čeprav se nenehno urimo. A ni bilo nič posebnega. Kot vaja,"" je dejal Sinclair.
Skupaj z Boughalom sta zagotovila, da je bil neverjeten občutek pomagati ljudem v stiski, še posebej, ker so lahko rešili življenja. Ekipa je potem ostala na ladji Splošne plovbe Tamar, dokler ni priplula dovolj blizu Azorov, da so od tam Portugalci poslali helikopter, s katerim so evakuirali ponesrečenca. ""Še vedno mislimo na oba in molimo za hitro okrevanje,"" sta povedala.
Predsednik Pahor je dejal, da je ena njegovih najprijetnejših dolžnosti takšno podeljevanje odlikovanj, še zlasti ko se podeljuje tistim, ki pomagajo Slovencem v stiski. ""Vsak, ki je doživel grdo morje, zlasti ponoči, ve, da je to za vsakega velika stiska. Kaj šele, ko se to dogaja 2500 kilometrov stran od obale, z malo možnosti, da bi kdo pomagal,"" je dejal Pahor.
Slovenski mornar se še zdravi""To so ljudje, ki so služili v Iraku in v drugih vojnih operacijah in so dnevno vpeti v podobne zelo zahtevne reševalne akcije. Kljub temu je bila to zanje zelo zahtevna akcija, kjer so bili izpostavljeni tveganju, da sami izgubijo življenje, ne glede na to, da so za to usposobljeni,"" je dejal Pahor in dodal, da je reševalcem celo odpovedal en motor, zaradi česar bi se reševanje lahko končalo tragično. ""Vendar je sreča na strani pogumnih ljudi. Uspelo jim je priti na ladjo Tamar, pomagati našemu državljanu in mu dati upanje za življenje.""
Viri v predsednikovem kabinetu so povedali, da se slovenski mornar še vedno zdravi, vendar mu gre na bolje.
Obletnica slovenskega članstva v ZN-uPahor se bo v ponedeljek v New Yorku udeležil slovesnega sprejema v čast 25. obletnice slovenskega članstva v ZN-u, pred tem pa se še sestal z generalnim sekretarjem ZN-a Portugalcem Antoniom Guterresom in s predsednikom 71. zasedanja Generalne skupščine ZN-a Petrom Thomsonom s Fidžija.
Iz predsednikovega kabineta so sporočili, da bodo na dnevnem redu pogovora z Guterresom vprašanje migracij in prebežnikov, preventivna diplomacija, reforma ZN-a ter aktualna varnostna vprašanja s poudarkom na širšem Bližnjem vzhodu, Ukrajini ter na Zahodnem Balkanu.
Ponedeljek, 22. maj, je tudi dan slovenske diplomacije, saj je na ta dan leta 1992 Slovenija postala polnopravna članica Združenih narodov, njena zastava pa je zaplapolala pred palačo narodov ob Vzhodni reki v New Yorku.
Predsednik Pahor je z medaljama za zasluge na vojaškem področju odlikoval pripadnike reševalne eskadrilje 106. polka nacionalne garde v NY. pic.twitter.com/GEAQ0PWMuR"
http://www.rtvslo.si/begunska-kriza/prebeznik-iz-nigerije-v-libiji-verjamejo-da-smo-temnopolti-suznji/422871,prebežnik,543,"
					20. maj 2017 ob 19:19
					Rim, Tripoli - MMC RTV SLO, Reuters","
J. R.
","Prebežnik iz Nigerije: ""V Libiji verjamejo, da smo temnopolti sužnji""","Med četrtkom in soboto sta italijanska in libijska obalna straža v 48 urah skupno rešili okoli 5.000 prebežnikov na poti iz Libije v Italijo.
V četrtek so po poročanju Al Džazire skupno rešili 2.900 prebežnikov. 2.300 prebežnikov so italijanske obalne straže rešile iz gumijastih in lesenih čolnov v mednarodnih vodah in jih premestile v Italijo.
Preostalih 600 prebežnikov so libijske obalne straže prestregle v libijskih vodah in jih poslale nazaj v Tripoli.
Med petkom in soboto so rešili nadaljnjih 2.100 prebežnikov iz 17 različnih plovil in našli truplo ene osebe, še poroča Al Džazira.
V četrtkovem reševanju je po poročanju Reutersa sodelovala tudi reševalna ladja Acquarius s posadko pod nadzorom SOS Mediterana in Zdravnikov brez meja. ""V nekaj dneh boste prišli v Italijo, Libije je konec,"" so skupinam rešenih prebežnikov povedali v angleščini in francoščini, čemur so sledili vzkliki sreče in navdušenja.
Med rešenimi so bili Nigerijci, Sudanci, Maročani in Bangladeševci. ""V Libijo je noro. Policija nas aretira, dajo nas v zapore, kjer smo po tri dni brez hrane in vode, pretepajo nas,"" je povedal Alsir Isa Ibrahim, 28-letnik iz regije Darfur v Sudanu.
""V Libiji verjamejo, da smo temnopolti sužnji. Tako nas tudi kličejo. Kadar nas želijo pretepati, nas tepejo z vodovodnimi cevmi,"" je povedal John Osifo, 29-letni Nigerijec, ki je 11 mesecev delal v libijski avtopralnici. Ni nameraval v Evropo, vendar mu je njegov delodajalec uničil potni list in delovni nalog, zaradi česar je postal nezakoniti migrant in bil prisiljen v suženjsko delo, zato se je nazadnje odločil preizkusiti svojo srečo na poti proti Evropi.
ZN spodbuja vračanje prebežnikovLetošnje leto je rekordno po številu prebežnikov, ki jih tihotapci poskušajo iz Libije spraviti v Evropo. Število prepeljanih prebežnikov v Italijo se je v letošnjem letu povečalo za 35 odstotkov v primerjavi z lanskim letom.
Tudi zato želijo Združeni narodi zaustaviti tihotapljenje ljudi na tem območju. Italija in Evropska unija sta začeli oskrbovati in trenirati libijsko obalno stražo, da v libijskih vodah prestreza čolne s prebežniki in jih vrača na obalo. ""Na libijski strani ne prestrežemo vseh prebežnikov, razen kadar imamo občutek, da sta ZN in EU resna glede deportacij v domače dežele,"" je povedal predstavnik libijske obalne straže Abdulah Tomia.
Prenatrpani libijski centriVladni centri za prebežnike v Libiji, kamor vrnejo prebežnike, se spopadajo s pomanjkanjem hrane, prenatrpanostjo, poškodbami zaradi nasilja in katastrofalnimi higienskimi razmerami. ""V prvih treh mesecih leta 2017 je bila motena oskrba s hrano, zaradi česar prebežniki več dni niso jedli in so trpeli hudo podhranjenost,"" so sporočili Zdravniki brez meja, ki so ena redkih humanitarnih organizacij, ki vztraja na območju.
Med 560 rešenimi prebežniki je bilo na ladji Acquarius tudi 10 majhnih otrok, 90 mladoletnih oseb brez spremstva in 10 nosečnic, ki bodo zdaj nastanjeni v enega izmed prenatrpanih sprejemnih centrov na italijanski obali. ""V Libiji ves čas trpimo lakoto, Libijci nas sovražijo. Na nas ne gledajo kot na ljudi, na nas gledajo kot na živali,"" je povedal 21-letni Mobark Ibrahim iz Sudana.
Mednarodna organizacija za migracije (IOM) je sporočila, da na vsakih 39 prebežnikov, ki preživijo pot v Italijo, eden umre. Doslej je po njihovih podatkih letos umrlo 1.244 prebežnikov. Visoki komisariat Združenih narodov za begunce ocenjuje, da je 82 odstotkov izmed 55.000 ljudi, ki so letos dosegli Evropo, 83 odstotkov prispelo v Italijo, še poroča Al Džazira."
http://www.rtvslo.si/begunska-kriza/poljska-kljubuje-tudi-po-opozorilu-beguncev-ne-bomo-sprejeli/422727,prebežnik,248,"
					18. maj 2017 ob 19:59,zadnji poseg: 18. maj 2017 ob 20:33
					Bruselj - MMC RTV SLO","
J. R.
",Poljska kljubuje tudi po opozorilu: Beguncev ne bomo sprejeli,"Poljski pravosodni minister Mariusz Blaszczak je kljub opozorilom Evropske unije zavrnil sprejemanje beguncev na Poljsko po načrtu premeščanja in preseljevanja Evropske komisije.
Glede na načrt premeščanja Evropske komisije iz leta 2015 naj bi vsaka država članica sprejela neko kvoto izmed 160.000 prosilcev za azil, obstalih v Italiji in Grčiji.
Poljska in Madžarska sta edini državi, ki sta sprejemanje prebežnikov zavrnili in nista doslej sprejeli še niti enega izmed teh 160.000 beguncev. Kot razlog navajata varnostne pomisleke zaradi islamističnih napadov v več evropskih državah.
""Poljsko stališče je trdno in jasno, smo proti premeščanju,"" je na novinarski konferenci v Bruslju po zasedanju pravosodnih in notranjih ministrov dejal poljski pravosodni minister Blaszczak. ""Ta mehanizem ne rešuje begunskega problema, temveč ga samo še otežuje, saj k prihodu spodbuja nove valove prebežnikov iz Afrike in Azije. To pa pomeni tudi velik vir dobička za tihotapce in trgovce z ljudmi,"" je dodal.
Kritiki: Poljska širi val nestrpnostiItalija, Grčija, Nemčija in Švedska so odločitev Poljske in Madžarske ostro obsodile. Kritiki poljski vladi očitajo, da po Evropi širi val nestrpnosti proti prebežnikom, da bi zmanjšala svojo odgovornost.
Evropska komisija je napovedala, da bo v prihodnjem mesecu preučila možne zakonske ukrepe proti Poljski in Madžarski. Nemški notranji minister Thomas de Maziere upa na napredek do junija. ""Osredotočiti bi se morali na zadeve, pri katerih je lažje doseči dogovore. To so učinkovitejše obravnave, hitrejše vračanje ter izogibanje sekundarnim migracijam,"" je povedal v Bruslju in dodal, da bo premeščanje lažje uskladiti, ko bodo sklenjeni sporazumi na drugih naštetih področjih."
http://www.rtvslo.si/begunska-kriza/znova-opozorilo-poljski-in-madzarski-ker-nista-sprejeli-niti-enega-begunca/422506,prebežnik,689,"
					16. maj 2017 ob 17:46
					Bruselj - MMC RTV SLO, Reuters, STA","
G. V.
","Znova opozorilo Poljski in Madžarski, ker nista sprejeli niti enega begunca","Evropska komisija je članice EU-ja opomnila, da je skrajni čas za uresničitev zavez v sklopu premeščanja in preseljevanja beguncev, zato je še posebej opozorila Madžarsko in Poljsko, ki iz Grčije in Italije nista premestili še nobenega begunca.
Kot je v 12. poročilu o izvajanju načrtov za premeščanje in preseljevanje beguncev ugotovila Evropska komisija, so članice Evropske unije do zdaj iz Italije in Grčije premestile 18.418 ljudi, iz tretjih držav pa 16.163 ljudi.
Načrt za premeščanje je še daleč od uresničitve, saj so se članice zavezale, da bodo premestile 98.255 ljudi, načrt za preseljevanje pa se izvaja bolje, saj so premestile že več kot 70 odstotkov od predvidenih 22.504 ljudi.
Evropski komisar za migracije Dimitris Avramopulos je poudaril, da je popolnoma izvedljivo do septembra premestiti vse osebe v Grčiji in Italiji, ki so upravičene do mednarodne zaščite.
Komisija je znova zagrozila z ukrepanjem, če v mesecu dni ne bo ustreznega odziva. O ukrepanju bodo v Bruslju odločali junija. ""Ne more biti tako, da se večina držav članic resnično trudi v pravem evropskem duhu, drugi pa še vedno ne pokažejo solidarnosti,"" je dejal Avramopulos.
""Zato pozivam Poljsko in Madžarsko, ki nista premestili niti enega človeka, ki potrebuje zaščito, naj to začneta delati takoj,"" je bil odločen evropski komisar.
Trojica na črnem seznamuEdine tri države članice, ki iz Italije in Grčije niso sprejele še nobenega begunca, so Madžarska, Poljska in Avstrija, ki po navedbah Bruslja ne izpolnjujejo svojih obveznosti.
Komisija je že pozdravila odločitev Avstrije, da bo sprejela 50 beguncev iz Italije. Poudarili so, da v projektu že skoraj leto dni ni sodelovala Češka.
Posebnih opozoril je bila tako deležna četverica, zato je Bruselj pozval Madžarsko in Poljsko, naj takoj začneta sodelovati, Češka naj se znova aktivira, Avstrija pa naj napove tudi premestitve iz Grčije. Izpostavljeni so bili tudi pozivi nekaterim drugim članicam. Bolgarijo in Slovaško poziva, naj bosta prožnejši pri izražanju svojih želja ter naj čim prej začneta premeščati tudi iz Italije.
Komisija se tako danes osredotoča zlasti na omenjeno četverico: Madžarska in Poljska naj takoj začneta sodelovati, Češka naj se znova aktivira, Avstrija naj napove tudi premestitve iz Grčije.
Pozivi tudi drugim državamV Bruslju so poudarili tudi pozive nekaterim drugim članicam. Bolgarijo in Slovaško so pozvali, naj bosta prožnejši pri izražanju svojih želja ter naj čim prej začneta premeščati tudi iz Italije.
Irska in Estonija naj v sodelovanju z Italijo poiščeta vzajemno sprejemljive rešitve glede odprtih varnostnih vprašanj, tako da bo mogoče čim prej izvesti predvidene premestitve. Španijo, Belgijo, Hrvaško, Nemčijo, Romunijo, Slovaško, Francijo in Ciper komisija poziva, naj okrepijo dejavnosti v sklopu načrta za premeščanje beguncev iz Italije in Grčije.
Vse članice morajo okrepiti zmogljivosti za obravnavo prošenj za azil, se izogniti preveč omejevalnim preferencam in zamudam ter dati prednost ranljivim prosilcem, zlasti mladoletnikom brez spremstva.
Italijo v Bruslju opozarjajo, naj nujno pospeši postopke za identifikacijo in registracijo upravičenih prosilcev.
Če se Madžarska, Poljska, Avstrija in Češka ne bodo ustrezno odzvale v mesecu dni, komisija znova grozi z ukrepanjem: v junijskem poročilu naj bi se izrekla glede morebitnih pravnih postopkov proti kršilkam.
Slovenija še ne sprejema ljudi iz tretjih državPo drugi strani se načrt za preseljevanje beguncev iz tretjih držav izvaja bolje, saj so članice preselile že več kot dve tretjini dogovorjenih 22.504 ljudi, v glavnem iz Turčije, Jordanije in Libanona.
A prizadevanja so zelo različna. Estonija, Nemčija, Irska, Nizozemska, Finska, Švedska, Velika Britanija, Islandija, Liechtenstein in Švica so že izpolnile cilje.
Devet držav, med njimi Slovenijo, komisija opozarja, da še niso začele preseljevati. Poleg Slovenije so to še Bolgarija, Ciper, Grčija, Hrvaška, Malta, Poljska, Romunija in Slovaška.
Pravna podlaga za premeščanje in preseljevanje je sicer različna. Če članice ne izvajajo zavez v okviru načrta za premeščanje, lahko komisija proti njim sproži pravni postopek. Načrt za preseljevanje pa temelji na priporočilu, ki ni pravno zavezujoče, temveč le politična zaveza.
Kljubovanje DanskeDanska je medtem sporočila, da ne bo upoštevala direktive EU-ja, ki nalaga umik začasnega nadzora na meji v naslednjih mesecih, razen če povezava ""čudežno"" zaščiti zunanje meje pred nezakonitimi prebežniki in Italija ustavi prihajanje beguncev na svoje ozemlje.
Po besedah danskega premierja Larsa Lokkeja Rasmussena v Italijo in naprej v Evropo še vedno prihaja preveliko število prebežnikov in beguncev."
http://www.rtvslo.si/svet/venezuela-hodi-po-robu-prepada-kje-so-vzroki/421792,prebežnik,1513,"
					14. maj 2017 ob 06:54
					Ljubljana - MMC RTV SLO","
Anja P. Jerič
",Venezuela hodi po robu prepada. Kje so vzroki?,"Venezuela ima največje naftne rezerve na svetu, a hkrati tudi najvišjo inflacijo, ki naj bi konec leta dosegla 700 odstotkov. Gospodarstvo se je lani skrčilo za skoraj 19 odstotkov, ljudje so lačni, v bolnišnicah ni zdravil.
Država se je znašla v primežu hude krize, kar se odraža na ulicah glavnega mesta Caracas in manjših mest, kjer množice že več kot en mesec zahtevajo odstop predsednika države Nicolasa Madura, pri tem pa večkrat pride do nasilja. V spopadih je umrlo že vsaj 39 ljudi, okoli 700 je bilo ranjenih, skoraj 2.000 protestnikov so varnostne sile zaprle.
Nekoč najbogatejša država v Južni Ameriki tone vse globlje, zato protestniki zahtevajo gospodarske in politične reforme. Čeprav ima Venezuela večje zaloge nafte kot Savdska Arabija, ljudje več ur v vrstah stojijo za osnovne življenjske potrebščine, na ulicah je vse več kriminala, bolnišnice nimajo več nujnih pripomočkov, kot so plastične rokavice in milo, primanjkuje tudi antibiotikov, ni mogoče več dobiti niti nadomestnega mleka za dojenčke.
Maduro nima Chavezove karizmeVenezuela je politično razdeljena. V prvo skupino sodijo t. i. chavisti, ki podpirajo levičarsko ideologijo, slonečo na načelih borca za neodvisnost od Španije Simona Bolivarja, in socialni program nekdanjega predsednika Huga Chaveza, ki ga danes izvaja njegov naslednik Nicolas Maduro. Na drugi strani so vladni nasprotniki, ki si bolj kot vse drugo želijo, da bi se po 18 letih Združena socialistična stranka (PSUV) umaknila z oblasti, pojasnjuje BBC. Potem ko je karizmatični Chavez leta 2013 izgubil boj z rakom, je na predsedniških volitvah Maduro, ki ga je Chavez sam izbral, za las premagal opozicijskega kandidata Henriqueja Caprilesa in obljubil nadaljevanje Chavezove politike. Chavez je velike zaslužke od prodaje nafte namenil za najrevnejši sloj prebivalstva in vsaj nekoliko zabrisal razlike med sloji. A Maduru ni uspelo navdušiti ljudi tako kot njegovemu predhodniku, poleg tega pa so državo močno udarile po žepu vse nižje cene nafte.
Prav nafta namreč prispeva kar 95 odstotkov dohodkov v venezuelski BDP. Ob Chavezovi smrti leta 2013 so bile cene nafte izjemne, več kot 100 dolarjev za 159-litrski sod, tako da je lahko prihodke v letih pred tem usmeril v izobraževanje in infrastrukturne projekte, pred volitvami je celo sam kupoval hladilnike ter hrano svojim potencialnim volivcem. Njegova vlada je obenem nacionalizirala naftne ploščadi, telekomunikacijska podjetja in banke, kar je mnoge prisililo k umiku iz države, piše Fox News.
Odplačevanje dolga namesto zagotavljanje materialnih potrebščinChavez, ki je poskrbel za veliko zapomljivih izjav, med drugimi je nekdanjega ameriškega predsednika Georgea W. Busha imenoval ""hudič"", je na kratki rok z državnim denarjem mnogim revežem pomagal, na dolgi rok pa je domača naftna industrija imela vse manj dohodkov, kar je ""začelo ubijati kokoš, ki nese zlata jajca"", je za New York Times dejal novinar Nicholas Casey. Tako sta rasla Madurova avtoritarnost in omejevanje demokracije, poleg tega pa je še nafta postajala vse cenejša. Danes se tako giblje pri okoli 46 dolarjih za 159-litrski sod. ""Če bi se cena nafte obdržala pri 100 dolarjih, pogovora o krizi v Venezueli ne bi bilo,"" je za NBC dejala Shannon K. O'Neil, strokovnjakinja za Latinsko Ameriko.
Strokovnjaki presojajo, da je Maduro v obdobju padanja cen nafte naredil ključno napako – namesto da bi zagotovil zadostne količine hrane in zdravil za državljane, je s prihodki od nafte odplačeval mednarodni dolg države. Položaj se je tako le še slabšal, danes je država v močno rdečih številkah. Problem ni le globoka recesija, ampak tudi hiperinflacija, saj so cene v državi lani skočile kar za 800 odstotkov, po napovedih Mednarodnega denarnega sklada (IMF) pa bi se lahko do konca leta dvignile celo za 2.200 odstotkov. Gospodarstvo se je v letu 2016 skrčilo za 18,6 odstotkov.
V Španijo prišlo več Venezuelcev kot SircevUradni Caracas od leta 2015 ne objavlja več uradnih podatkov o gospodarskih kazalcih, z IMF-om je država zadnjič sodelovala leta 2004, zato je resnično stanje težko preveriti. Pri Financial Timesu so naredili analizo, ki so jo sklenili s pričakovanjem, ""da bo Venezuela ostala v globoki recesiji, saj je malo verjetno, da bi se država lotila nujnih strukturnih reform"". Obenem so spomnili na Madurovo izjavo z začetka aprila, ko je dejal: ""Letos pričakujemo novo, postnaftno gospodarstvo. Od leta 2017 naprej se bo za nas začela nova era. Gradimo novo gospodarstvo s trdnimi temelji na podeželju.""
A številke Financial Timesa kažejo popolnoma drugačno stanje. Mnogo Venezuelcev zapušča državo, večina si za svoj cilj izbere Španijo ali ZDA. V Španiji so januarja prejeli rekordno število prošenj za azil Venezuelcev, ki je celo preseglo število prošenj sirskih prebežnikov. Lani je v Španijo prišlo skoraj 4.000 Venezuelcev, kar predstavlja kar četrtino vseh novih azilantov v državi. A to so le prosilci za azil, ki trdijo, da bežijo zaradi rasnih, verskih in političnih vzrokov, skupno število venezuelskih migrantov je po ocenah dvakrat večje. Podobno je stanje v ZDA, saj venezuelske prošnje za azil predstavljajo že 23 odstotkov vseh.
Rekordno krčenje gospodarstvaZaradi naštetega ni presenetljivo, da so mnoga tuja podjetja prekinila naložbe v državo, nekatera, kot je na primer General Motors, pa so začasno ustavila proizvodnjo, potem ko so eno izmed njihovih tovarn zasegle krajevne oblasti. Neposredne neto ameriške naložbe v Venezuelo so bile od zgodnjih 90. let leta 2016 prvič negativne. Da bi dobila denar, se je venezuelska vlada zatekla k zunanjim rezervam, ki so padle na okoli 10 milijard dolarjev, v primerjavi s 30 milijardami leta 2013.
Ocene glede stopnje inflacije se razlikujejo in se gibljejo med 350 in 2.200 odstotki. Tudi ocene rasti se spreminjajo od -7 do 1,1 odstotka. Po podatkih IMF-ja se bo BDP leta 2017 zmanjšal za 7,4 odstotke, kar pomeni, da se bo gospodarstvo države od leta 2013 skrčilo kar za okoli 30 odstotkov. To predstavlja eno največjih krčenj v miroljubnem času po drugi svetovni vojni. Država, ki je imela leta 1980 najvišji BPD v Latinski Ameriki, zdaj po tem kazalcu ne sodi več niti med deseterico, njeno gospodarstvo je že manjše od kolumbijskega, čilskega ali perujskega.
""Državi grozi gospodarski polom brez primere, krivec za to pa je slabo politično upravljanje v povezavi z nizko ceno nafte,"" je dejal strokovnjak za Venezuelo Jean-Philippe Pourcelot za Financial Times. Svetovna banka je v poročilu zapisala: ""Nadzorovane cene, omejitve pri dostopu do tujih valut ter nezmožnost zasebnega sektorja pri zagotavljanju osnovnih stvari so prispevali k eni najvišjih stopenj inflacije na svetu. To pomeni, da Venezuelci vsak dan za svoj denar dobijo manj dobrin in storitev.""
Maduro želi ustavo, ne novih volitevProtestniki – mnogi so se znašli na robu preživetja –, za takšne razmere krivijo Madura. Njihove zahteve, ki jih skušajo doseči na ulici, bi lahko strnili v štiri točke – izvedbo splošnih volitev do konca leta, umik sodnikov vrhovnega sodišča, ki so marca razglasili, da prevzemajo pristojnosti nacionalne skupščine, v kateri ima večino opozicija, izpustitev političnih zapornikov in oblikovanje humanitarnega koridorja, ki bi omogočil dostavo najnujnejših zdravil v bolnišnice.
Omenjeno odločitev vrhovnega sodišča so zaradi ogorčenja množic sodniki čez tri dni preklicali, a je vseeno dala protestnikom nov zagon. Opozicija je namreč opozorila, da takšna poteza pomeni nespoštovanje načela delitve oblasti in še korak bliže avtoritarni vladi Nicolasa Madura. Sodišče je pojasnilo, da je nacionalni skupščini vzelo pooblastila, ker poslanci v preteklosti niso upoštevali nekaterih njihovih odločitev.
Opozicijo oblast obtožuje poskusa udaraMaduro se tudi ne želi ukloniti zahtevam za razpis predsedniških volitev. Namesto tega je napovedal oblikovanje ustavne skupščine, ki bo spisala novo ustavo, s katero bodo po njegovih besedah ""nevtralizirali opozicijo in zatrli načrtovalce državnega udara, s tem pa bo v državi zavladal mir"". Maduro namreč ves čas trdi, da opozicija skuša nezakonito vreči z oblasti njegovo zakonito izvoljeno vlado, za težave pa krivi ""gospodarsko vojno, ki poteka proti njegovi državi"".
Opozicija je bila nad njegovo potezo za oblikovanje nove ustave ogorčena, saj so Madurovi nasprotniki prepričani, da gre le za način, da se odloži razpis regionalnih in predsedniških volitev, bojijo pa se tudi, da bo nova ustava oslabila moč nacionalne skupščine. Njen predsednik Julio Borges je tako izjavil, da je pisanje nove ustave le ""prevara za venezuelsko ljudstvo, v ozadju pa se demokraciji zadaja smrtni udarec"".
Kaj sledi?Umiritvi razmer ni videti konca. Na eni strani študenti, gospodinje in upokojenci, združeni na ulicah, na drugi varnostne sile, oborožene s solzivcem in vodnimi topovi. ""Mnogi, tisti, ki so imeli kam iti, so že pobegnili iz države. Nekateri pa smo ostali in nadaljujemo boj. Borimo se za svobodne in poštene volitve, želimo obnoviti demokracijo,"" je za NBC dejal 51-letni prebivalec Caracasa, ki zaradi lastne varnosti ni želel biti imenovan.
Gustavo Arnavat, strokovnjak s Središča za strateške in mednarodne študije v Washingtonu, napoveduje: ""Razmere so pripeljale do politične, gospodarske in ustavne krize, zato je država že nevarno blizu popolnemu razpadu sistema. Dokler se gospodarska kriza in trpljenje ljudi ne bosta ustavila, politična rešitev pa ne bo dosežena, se bodo zadeve še slabšale.""
Jennifer McCoy, profesorica na univerzi Georgia, pa je opozorila na vlogo vojske: ""Kaj se bo zgodilo v prihodnosti, ni odvisno le od ljudi na ulicah, ampak tudi od vojske, če bo še naprej podpirala Madurovo vladavino in kako velik bo pritisk iz tujine. Trenutno se kriza le počasi razpleta, zato bi se lahko takšno stanje ohranjalo še kar nekaj časa, lahko pa pride do kakšnega velikega premika tudi le v nekaj urah."""
http://www.rtvslo.si/begunska-kriza/podvojeno-stevilo-nezakonitih-migracij-glede-na-leto-prej/422209,prebežnik,362,"
					13. maj 2017 ob 13:02
					Ljubljana - MMC RTV SLO, STA","
G. K.
",Podvojeno število nezakonitih migracij glede na leto prej,"V prvih štirih mesecih letos so ugotovili 361 nezakonitih prehodov državne meje, kar je za 109 odstotkov več kot v enakem obdobju lani. Med nezakonitimi prebežniki je največ Afganistancev, Albancev, Turkov in Pakistancev.
V prvih mesecih lanskega leta je bilo število nezakonitih prehodov meje relativno majhno zaradi organiziranih množičnih migracij, nato pa se je stanje z zaprtjem balkanske poti marca 2016 začelo spreminjati, pojasnjujejo na policiji. Število nezakonitih prehodov je začelo naraščati v drugi polovici lanskega leta, nato se je zmanjšalo v letošnjem januarju, februarja pa se je spet povečalo. Policija povečanje pripisuje predvsem izboljšanim vremenskim razmeram na migracijski poti.
V celotnem lanskem letu so policisti odkrili 1148 ljudi, ki so nezakonito prestopili mejo oziroma za 142 odstotkov več kot leta 2015, ko so zabeležili 475 ilegalnih prehodov. V to številko niso všteti migranti, ki so v Slovenijo vstopili med množičnimi migracijami.
Državljani Afganistana, Albanije, Turčije in PakistanaMedtem ko so v letu 2015 prevladovali državljani Albanije in Sirije, pa je struktura nelegalnih prebežnikov v lanskem letu spremenila. Nesorazmerno se je povečalo število Afganistancev in Pakistancev.
Letos do konca aprila so policisti obravnavali 361 nezakonitih prehodov državne meje. Število nezakonitih prehodov se je glede na enako obdobje lani povečalo za 109 odstotkov, saj so tedaj zaznali 173 ilegalnih prehodov. Najpogosteje je šlo za državljane Afganistana, Albanije, Turčije in Pakistana.
Zaostritev nadzora na schengenski mejiVeč poskusov nezakonitih prehodov meje so policisti ugotovili tudi po začetku izvajanja poostrenega nadzora na schengenski meji. Večina tujcev je sicer v državo nedovoljeno vstopila na notranji meji z Italijo. Večina tujcev, ki je v Slovenijo nezakonito prišla iz Italije, ima sicer tako ali drugače urejen status v Italiji, navaja policija.
Pri nedavno odkritih primerih po zaostritvi nadzora je šlo večinoma za potnike na avtobusih, ki so vstopili iz Italije v Slovenijo brez ustreznega potovalnega dokumenta. Odkrili pa so tudi več primerov nedovoljenega prehajanja zunanje schengenske meje.
Na podlagi mednarodnih sporazumov so slovenski policisti tujim varnostnim organom do konca marca vrnili 182 tujcev, od tega 133 na meji s Hrvaško, kažejo podatki policije. Hrvaškim varnostnim organom so predali največ državljanov Albanije. Medtem so letos slovenski policisti od tujih varnostnih organov sprejeli 83 ljudi, od katerih je bilo deset slovenskih državljanov."
http://www.rtvslo.si/svet/iz-skladisc-v-beogradu-prebeznike-preselili-v-centre-po-drzavi/422139,prebežnik,348,"
					12. maj 2017 ob 14:54
					Beograd - MMC RTV SLO, Televizija Slovenija","
B. V.
",Iz skladišč v Beogradu prebežnike preselili v centre po državi,"V središču Beograda, kjer so od začetka t. i. begunske krize številni prebežniki živeli v opuščenih skladiščih, so se odločili za akcijo in dokončno preselitev okoli 1.200 ljudi.
Prebežniki so v nemogočih razmerah ob železniški postaji ter po bližnjih parkih živeli dolgo, nekateri tudi skoraj leto dni, za njihovo preselitev pa so se odločili tudi po protestih prebivalcev.
Kot je za Televizijo Slovenija poročal Boštjan Anžin, je večina prebežnikov iz središča mesta odšla prostovoljno, zadnji pa nimajo izbire. Naselili jih bodo v drugih centrih po državi, ki so sicer skoraj polni, a zagotavljajo nujno oskrbo. ""Zbudili so nas, nas malo porivali in privedli v park,"" je dejal prebežnik iz Afganistana Kan.
Razmere v Beogradu so bile izjemno slabe, nadzora ni bilo. Prebežniki so bili odvisni od humanitarnih organizacij, bili so brez tekoče vode in elektrike, tudi pri dvajsetih stopinjah pod ničlo. A v sprejemne centre večina sploh ni hotela, saj so se bali izgona iz države. Gre namreč večinoma za Afganistance in Pakistance, ki do azila, niti v Srbiji niti v EU-ju, kamor želijo, niso upravičeni. ""Pripravljeni smo iti v centre, vendar nas ne bodo preselili, kamor hočemo,"" je še dejal Kan.
Ne želijo ostati v Srbiji, kamor želijo, ne morejoŽelijo na sever, a Srbija zapira tudi dva centra v bližini meje s Hrvaško, od koder so mnogi poskušali iti naprej nezakonito. Zadnje mesece pa so se okrepili incidenti in protesti prebivalcev. Država je v resnici že nekakšno tamponsko območje. Številni prebežniki niso niti sprožili azilnih postopkov, saj v Srbiji ne nameravajo ostati, a drugam ne morejo. Tisti, ki bi bili lahko upravičeni do azila, pa čakajo tudi več kot pol leta. ""Če razmere v sprejemnih centrih ne bodo dobre in ljudje z njimi ne bodo zadovoljni, se bodo vrnili sem,"" je dejal aktivist Gordan Paunović.
V Srbiji je okoli osem tisoč prebežnikov, pravega načrta, kaj z njimi, ni. In vprašanje je, če bi do selitve iz Beograda prišlo tako hitro, če ne bi bili objekti, katerih so prebivali, predvideni za rušenje, je še poročal Anžin. Tu namreč s pomočjo arabskega vlagatelja raste luksuzni projekt Beograd na vodi."
http://www.rtvslo.si/begunska-kriza/vlada-dolocila-kako-se-bodo-v-slovenijo-preseljevali-prebezniki-po-kvotnem-sistemu/422068,prebežnik,463,"
					11. maj 2017 ob 18:20
					Ljubljana - MMC RTV SLO, STA","
Al. Ma.
","Vlada določila, kako se bodo v Slovenijo preseljevali prebežniki po kvotnem sistemu","Vlada je izdala uredbo o načinu izvedbe preselitve ljudi, ki so v Slovenijo sprejeti na podlagi kvote in delitve bremen med državami članicami Evropske unije.
Uredba podrobneje ureja način izvedbe preselitve oseb v Slovenijo na podlagi kvote, je vlada sporočila prek digitalnega omrežja Tumblr. Med drugim določa, kje se vloži prošnja za mednarodno zaščito, predvideva pa tudi informiranje ljudi, ki bodo sprejeti v Slovenijo na podlagi kvotnega sistema, in sicer že pred prihodom v Slovenijo. Omenjeni bodo tako seznanjeni z informacijami o naši državi, kulturnih značilnostih in navadah, vključno z informacijami o prepovedi poligamije in o enakosti spolov ter o pravicah in dolžnostih prosilcev za mednarodno zaščito in ljudi s priznano mednarodno zaščito.
Informiranje bo zagotovilo pristojno ministrstvo, ki bo krilo tudi stroške tolmačenja.
Pomoč pri integracijiUredba določa tudi način prihoda v Slovenijo in pomoč pri integraciji. Ta je določena v obliki orientacijskega programa, ki je namenjen učenju osnov slovenskega jezika, pomoči pri urejanju dokumentov in praktičnem spoznavanju vsakdanjega življenja, so še navedli na vladi.
Vlada s sklepom določila število sprejetih ljudi, njihovo kategorijo, pa tudi državo ali del države, iz katere bodo ljudje sprejeti. Za izvedbo sklepa bo imenovala delovno skupino, je razvidno iz vladnega gradiva.
Oskrba s programom javnih delVlada je še naložila ministrstvu za delo, družino in socialne zadeve, da za urad za oskrbo in integracijo migrantov do 31. maja pripravi poseben program javnih del, ki bo namenjen izvajanju pomoči pri nemoteni oskrbi in nastanitvi prosilcev za mednarodno zaščito ter pomoči pri vključevanju oseb s priznano mednarodno zaščito v okolje.
Zaradi povečanega števila ljudi, ki zaprosijo za mednarodno zaščito, ter izvajanja projekta relokacije iz Italije in Grčije se bo bistveno povečalo predvsem število tistih s priznano mednarodno zaščito, ugotavlja vlada v sporočilu za javnost. Posledično pa je treba zagotoviti zadostne kadrovske resurse, ki bodo zagotavljali nemoteno ter celostno oskrbo prosilcev za mednarodno zaščito ter intenzivno pomoč pri vključevanju ljudi s priznano mednarodno zaščito.
Ministrstvo za delo bo torej pripravilo poseben program javnih del, namenjen socialni in delovni aktivaciji dolgotrajno brezposelnih, storitve, ki jih bodo opravljale te osebe, pa bodo namenjene nemoteni oskrbi prosilcev za mednarodno zaščito, ki so nastanjeni v azilnem domu in njegovih izpostavah, ter še učinkovitejšemu vključevanju tistih s priznano mednarodno zaščito v okolje.
En program že v tekuMinistrstvo za notranje zadeve že od sredine leta 2016 izvaja podoben program javnega dela z nazivom Pomoč osebam na področju mednarodne zaščite, v katerega se lahko vključi do največ 63 dolgotrajno brezposelnih. Naloge ministrstva, povezane z oskrbo beguncev, se junija prenašajo na omenjeni urad. Posledično bodo 41 dolgotrajno brezposelnih, ki so že vključeni v program javnih del ministrstva za notranje zadeve, oziroma prostih mest iz tega programa prenesli na urad. Ministrstvo pa bo program nadaljevalo z 22 udeleženci, ki bodo opravljali naloge, vezane na Center za tujce in njegove izpostave."
http://www.rtvslo.si/slovenija/nadzor-na-slovensko-avstrijski-meji-podaljsan-se-za-pol-leta/422048,prebežnik,558,"
					11. maj 2017 ob 15:15,zadnji poseg: 11. maj 2017 ob 15:31
					Bruselj - MMC RTV SLO, STA","
J. R.
",Nadzor na slovensko-avstrijski meji podaljšan še za pol leta,"Evropska unija je v Bruslju dokončno potrdila šestmesečno podaljšanje nadzora na nekaterih notranjih mejah schengena, tudi na avstrijsko-slovenski meji.
Avstrija, Nemčija, Danska, Švedska in Norveška morajo zagotoviti, da se nadzor izvaja le kot skrajni ukrep. Slovenija podaljšanju odločno nasprotuje.
Gre za nadzor na avstrijsko-slovenski, avstrijsko-madžarski meji in nemško-avstrijski meji, za nadzor v danskih pristaniščih s trajektnimi povezavami do Nemčije in na dansko-nemški kopenski meji, v nekaterih švedskih pristaniščih in na mostu Öresund ter v norveških pristaniščih s trajektnimi povezavami do Danske, Nemčije in Švedske.
Pred podaljšanjem nadzora mora omenjenih pet držav izmenjati stališča z zadevnimi članicami in tako zagotoviti, da bo izvajanje nadzora sorazmerno in da se bo uporabljal tam, kjer je to nujno, so ob potrditvi ukrepa poudarili v Svetu EU-ja.
Nadzor kot skrajni ukrepZagotoviti je treba tudi, da se nadzor izvaja le kot skrajni ukrep, ko alternativni ukrepi ne morejo prinesti enakega učinka. Če bi lahko policijski nadzor po celotnem ozemlju imel enake varnostne učinke, bi sicer moral imeti prednost pred izvajanjem nadzora na notranji schengenski meji.
Nadzor na meji mora biti ciljno usmerjen ter omejen v obsegu, pogostnosti, kraju in času, tako da se uporablja le, ko je to nujno za odziv na resno grožnjo ter za zaščito javnega reda in notranje varnosti; če gre za tveganje sekundarnih gibanj nezakonitih prebežnikov.
Pet držav, ki izvajajo ta nadzor, bi moralo vsak teden pregledati, ali so ukrepi še potrebni, ter jih prilagoditi stopnji tveganja oziroma jih opustiti, če je to primerno. Vsak mesec bi morale o tem poročati Evropski komisiji in preostalim članicam.
Več članic nasprotuje podaljšanjuPoleg Slovenije podaljšanju nadzora po navedbah virov pri EU-ju nasprotujejo še Madžarska, Slovaška, Grčija in Hrvaška. Vzdržale so se Poljska, Ciper in Bolgarija. Slovenija, Grčija in Madžarska so nasprotovanje pojasnile tudi v ločenih enostranskih izjavah.
Šestmesečno podaljšanje so članice že v sredo podprle na zasedanju veleposlanikov članic Evropske unije, danes pa so ga brez razprave dokončno potrdili v okviru zasedanja ministrov EU-ja, pristojnih za trgovino.
Evropska komisija: Gre za zadnje podaljšanjeEvropska komisija je ob predstavitvi predloga pred dobrim tednom poudarila, da je to zadnje podaljšanje na uporabljeni pravni podlagi. Gre za uvedbo nadzora v primeru resnih pomanjkljivosti na zunanji meji, ki ogrožajo delovanje celotnega schengenskega območja. Nadzor se lahko najprej uvede za do šest mesecev. To obdobje se lahko podaljša največ trikrat za nadaljnje obdobje do šest mesecev.
V skladu s to možnostjo je komisija maja lani najprej priporočila šestmesečni nadzor, ki je bil nato novembra podaljšan za tri mesece, februarja še za tri, zdaj bo pa še za šest mesecev, kar je torej že tretje podaljšanje. Vendar pa je mogoče nadzor v schengenu uvesti tudi na drugačni pravni podlagi, tako da nadaljnjega izvajanja tega ukrepa ni mogoče izključiti.
Članica lahko enostransko, torej brez priporočila komisije, uvede nadzor v primeru nepredvidenih dogodkov, ki ogrožajo javni red in notranjo varnost. Nadzor je mogoče uvesti sprva za deset dni in skupno največ za dva meseca. V primeru resne grožnje javnemu redu in notranji varnosti pa lahko članica prav tako enostransko uvede začasni nadzor za največ šest mesecev.
Da nadzor na notranjih mejah v schengenskem območju ne bo odpravljen pred septembrskimi nemškimi volitvami, je bilo pričakovano. Vendar je zaradi teroristične grožnje vprašljiva tudi odprava ukrepa po volitvah v ključni članici Unije.
Avstrijski notranji minister Wolfgang Sobotka je na primer pred časom ocenil, da bi bilo treba nadzor na notranjih mejah podaljšati za nedoločen čas."
http://www.rtvslo.si/evropska-unija/sodisce-eu-ja-zacelo-obravnavo-tozbe-zaradi-prerazporejanja-prebeznikov/421929,prebežnik,372,"
					10. maj 2017 ob 14:07
					Luxembourg - MMC RTV SLO, STA","
B. V.
",Sodišče EU-ja začelo obravnavo tožbe zaradi prerazporejanja prebežnikov,"Sodišče EU-ja je začelo obravnavo tožbe Slovaške in Madžarske glede prerazporeditve beguncev v Evropi. Madžarska Uniji očita malomarnost in kršitev prava.
Kot je danes pred sodiščem dejal madžarski pravobranilec Miklos Feher, je bila odločitev septembra 2015 o prerazporeditvi beguncev sprejeta prehitro in za vsako ceno, pri tem pa so bila kršena postopkovna pravila.
Zastopnica Slovaške je argumentirala, da je bila odločitev preveč daljnosežna in je tudi spremenila uredbo o pravici do azila. Počasno izvajanje dogovora o prerazporeditvi po njenih besedah tudi dokazuje, da sistem ne deluje.
Štiri države proti kvotamNotranji ministri držav članic EU-ja so odločitev o prerazporeditvi beguncev po državah Unije sprejeli septembra 2015 na vrhuncu begunske krize. Tako Madžarska kot Slovaška ter Romunija in Češka so glasovale proti, a so bile pri tem preglasovane.
Madžarska je kljub tej odločitvi zavrnila, da bi v okviru te prerazporeditvene sheme sprejela kakšnega begunca, Slovaška pa je po zadnjih podatkih sprejela 16 prebežnikov, ki so bili Grčiji, in izrazila pripravljenost na sprejem 40 dodatnih, čeprav je predvideno, da naj bi jih sprejela več kot 800, piše nemška tiskovna agencija DPA.
Madžarski pravosodni minister je dejal, da koncept kvot pošilja napačen signal. ""Mirno pridite v Evropo. Mi bomo nato poskrbeli za prerazporeditev,"" je interpretiral koncept kvote in dodal, da si ""ti ljudje želijo v določene države, ne v Romunijo, Bolgarijo ali Madžarsko"". Po pričakovanjih naj bi sodišče razsodilo v prihodnjih mesecih.
Budimpešta predlaga nov mehanizem izgonaMedtem je Madžarska predlagala nov evropski mehanizem za izgon zavrnjenih prosilcev za azil. Pri tem naj bi imela osrednjo vlogo Evropska agencija za zunanje meje (Frontex), je v pogovoru za nemški časopis Die Welt dejal madžarski pravosodni minister Laszlo Trocsanyi, povzema nemška tiskovna agencija DPA.
""Frontexu bi morali dati nove pristojnosti in ustrezna finančna sredstva, da bi lahko organiziral polete in domov vrnil tiste migrante, ki jim ni podeljena zaščita,"" je predlagal Trocsanyi.
Po njegovih besedah bi bilo še posebej za majhne države učinkoviteje, če bi se Frontex kot organizacija EU-ja pogajal z državami o vrnitvi prebežnikov, kot pa da se ""mora Madžarska o tem pogovarjati z Afganistanom"". Praksa izgona v Evropi je velika težava begunske politike, je kritiziral Troscanyi. ""Če je prosilec za azil zavrnjen in bi ga morali izgnati, to v večini primerov ni mogoče,"" je še dejal."
http://www.rtvslo.si/svet/iz-pariza-vec-sto-prebeznikov-preselili-v-nastanitvene-centre-po-drzavi/421914,prebežnik,413,"
					10. maj 2017 ob 12:35
					Pariz, Budimpešta - MMC RTV SLO, STA","
B. V.
",Iz Pariza več sto prebežnikov preselili v nastanitvene centre po državi,"Francoske oblasti so iz Pariza z avtobusi v nastanitvene centre po državi prepeljali na stotine prebežnikov, ki so živeli pod mostovi na in okoli območja Porte de la Chapelle.
Okoli 350 policistov je sodelovalo v operaciji preseljevanja okoli 1.000 predvsem afganistanskih in sudanskih prebežnikov, oblasti pa so uničile njihovo šotorišče.
Britanski Independent poroča, da so prebežnike evakuirali dva dni po izvolitvi Emmanuela Macrona za predsednika države. Macron je namreč nakazal, da ne želi, da begunci živijo na ulicah, medtem ko čakajo na odločitev o prošnjah za azil v Veliki Britaniji.
Predstavnik policije v Parizu je dejal, da ta ""nezakonita taborišča predstavljajo veliko tveganje za varnost in zdravje ljudi, ki v njih živijo, in lokalnih prebivalcev"". Improvizirano taborišče je stalo le nekaj sto metro od uradnega begunskega centra, kjer lahko moški ostanejo dva tedna, preden odidejo drugam. Pred centrom pa vsako jutro nastajajo vrste ljudi, ki so pogosto zavrnjeni, zaradi česar so se začeli zbirati v bližini.
Eden od lokalnih človekoljubnih delavcev je dejal, da prebežniki pridejo in upajo na hrano in nastanitev, a jim povejo, da niso dobrodošli, zato živijo na ulicah, nato pa se nadnje spravi policija. Kot je dejal, je situacija nemogoča. Vse, kar želijo, je, da se jim pusti, da odidejo v Veliko Britanijo.
Med prebežniki v Parizu pa, kot sporoča dobrodelna organizacija Pomagajmo beguncem, številni želijo zaprositi za azil v Franciji. Med njimi je tudi veliko mladoletnih, ki so zdaj morda v centrih, kjer ni poskrbljeno za otroke, sporoča dobrodelna organizacija.
Lani uničena ""džungla"" v CalaisuOktobra lani je bilo okoli 8.000 moških, žensk in otrok preseljenih iz begunskega taborišča, imenovanega ""džungla"" v Calaisu na severu države, taborišče pa je bilo uničeno. Taborišče je sicer nastalo po britansko-francoskem dogovoru, po katerem lahko britanski mejni organi preverjajo status prosilcev za azil v Franciji.
Novoizvoljeni francoski predsednik bi medtem veliko raje videl, da bi lahko ti ljudje potovali neposredno čez preliv, da bi bile njihove prošnje obravnavane čim prej. Macron je pred britanskim referendumom o izstopu iz Unije tako zagovarjal, da se ga v primeru brexita razveljavi. Ob drugi priložnosti pa je med obiskom Londona dejal, da bi bilo treba spremeniti sporazum, ""še posebej dele, ki se ukvarjajo z usodo ločenih otrok migrantov"".
360-stopinjski pogled na enega od šotorišč v Parizu. Posnetek je iz oktobra 2016. (Vir: Reuters)
(Kot piše pod posnetkom, je javnost na vladne uslužbence izvajala pritisk, naj se improvizirana šotorišča odstranijo, pariška županja Anne Hidalgo pa je notranjega ministra pozvala, naj se šotorišča zaprejo zaradi humanitarnih in zdravstvenih razlogov.)"
http://www.rtvslo.si/crna-kronika/v-dobrih-14-urah-prijeli-26-ljudi-ki-so-nezakonito-vstopili-v-drzavo/421899,prebežnik,126,"
					10. maj 2017 ob 10:41
					Koper - MMC RTV SLO, STA","
T. K. B.
","V dobrih 14 urah prijeli 26 ljudi, ki so nezakonito vstopili v državo","Koprski policisti so v Črnem Kalu, Podgorju, v Kastelcu in blizu Ilirske Bistrice prijeli več skupin prebežnikov, skupaj 26 tujih državljanov.
V torek malo po 17. uri so koprski policisti v Črnem Kalu prijeli pet Afganistancev. Enemu so zaradi bolečine v nogi nudili zdravniško pomoč, nato pa so vse nastanili v ljubljanskem azilnem domu, so sporočili s PU-ja Koper.
Nato so okoli 20. ure v Podgorju prijeli Iranca, ki ga bodo vrnili hrvaškim varnostnim organom.
Danes ponoči, malo po 3. uri, so nato v Kastelcu prijeli še 15 Afganistancev, so še sporočili policisti in dodali, da postopek še poteka. Malo pred 7. uro pa so na območju Ilirske Bistrice prijeli še pet državljanov Kosova, ki so v Slovenijo vstopili nezakonito. Tudi za te postopek še poteka."
http://www.rtvslo.si/begunska-kriza/libija-ob-koncu-tedna-resili-6-600-prebeznikov-200-je-pogresanih/421761,prebežnik,349,"
					8. maj 2017 ob 19:14
					Tripoli, Rim - MMC RTV SLO, Televizija Slovenija, STA","
J. R.
","Libija: Ob koncu tedna rešili 6.600 prebežnikov, 200 je pogrešanih","V Sredozemskem morju blizu obale Libije je pretekli konec tedna v dveh brodolomih umrlo ali je pogrešanih skoraj 200 prebežnikov, v več deset operacijah pa so rešili okoli 6.600 ljudi.
Doslej so potrdili smrt enajstih ljudi, sta sporočila Visoki komisariat Združenih narodov za begunce (UNHCR) in Mednarodna organizacija za migracije (IOM).
Med potrjenimi smrtnimi žrtvami je bilo po podatkih libijskega Rdečega polmeseca deset žensk in en otrok, poroča francoska tiskovna agencija AFP. Preostali prebežniki so pogrešani.
Mednarodna organizacija za migracije (IOM) je na družbenem omrežju Twitter sporočila, da po brodolomu pri libijskem mestu Zavija pogrešajo 113 ljudi, 80 ljudi pa pogrešajo po sobotnem brodolomu gumenjaka.
Pri mestu Zavija so sicer rešili sedem prebežnikov, novico pa je zapisal in tudi potrdil tiskovni predstavnik IOM-a v Rimu Flavio Di Giacomo. Poleg tega je 50 preživelih rešila danska tovorna ladja, ki jo je preusmerila italijanska obalna straža.
V bližini libijskega mesta Zuvara so v petek oboroženi moški z gliserji oropali 129 prebežnikov na čolnu. Prebežniki pretežno iz podsaharske Afrike, med njimi tudi 27 žensk in dva otroka, so bili več ur zapuščeni sredi morja, dokler jih ni rešila libijska obalna straža, ki jo je nanje opozoril tamkajšnji ribič.
Po poročanju dopisnika Televizije Slovenija Janka Petrovca je le četrtina prebežnikov iz podsaharske Afrike muslimanske vere.
Skupno rešili okoli 6.600 prebežnikovNa poti med Libijo in Italijo so med petkom in nedeljo v več deset operacijah, ki jih je usklajevala italijanska obalna straža, rešili okoli 6.600 prebežnikov. V operacijah so sodelovale italijanska mornarica, obalna straža, evropska agencija za zunanje meje Frontex ter več nevladnih organizacij, je sporočila italijanska obalna straža.
V nedeljo je vodja Visokega komisariata Združenih narodov za begunce (UNHCR) Filippo Grandi sporočil, da je od začetka leta med prečkanjem morja med Libijo in Italijo umrlo ali je pogrešanih več kot 1.150 ljudi. Grandi je pohvalil delo nevladnih organizacij in poudaril, da so od 1. januarja letos izvedle kar tretjino reševalnih akcij.
Italijansko tožilstvo je nevladne organizacije pred časom obtožilo, da sodelujejo z libijskimi tihotapci ljudi. Tožilstvo je trdilo, da na to sumi, a da nima dokazov, nevladne organizacije pa so vse obtožbe zanikale."
http://www.rtvslo.si/svet/v-siriji-novi-spopadi-kljub-dogovoru-o-varnih-obmocjih/421598,prebežnik,362,"
					6. maj 2017 ob 17:21,zadnji poseg: 8. maj 2017 ob 14:56
					Damask, Al Latamana, Alep - MMC RTV SLO, Reuters, STA","
J. R.
",V Siriji novi spopadi kljub dogovoru o varnih območjih,"V Siriji je opolnoči po krajevnem času začel veljati dogovor o vzpostavitvi varnih območij za civiliste, v katerih naj bi prekinili vojaške dejavnosti, a je na območjih izbruhnilo novo nasilje.
Po informacijah Sirskega observatorija za človekove pravice so vladne sile zjutraj obstreljevale opozicijsko mesto Al Latamana na skrajnem severu province Hama. Vladne sile so začele obstreljevati tudi soseske v bližini sirske prestolnice Damask, ki so pod nadzorom upornikov. Več spopadov so zaznali še na obrobju Alepa, iz južne province Dara pa po informacijah observatorija poročajo o eksplozijah, ki so odjeknile, ko je režim napadel tamkajšnje upornike.
Medtem RT poroča, da se je raven nasilja v regiji zmanjšala kmalu po tistem, ko je dogovor stopil v veljavo, vseeno pa je prišlo do nekaj kršitev. Ruski center za sirijsko spravo (The Russian Center for Syrian reconciliation) je prejel sporočila, da nekatere džihadistične skupine pripravljajo ""poskus razrušitve dogovora"", vendar je ruska vojska pripravljena ""na odstranitev vsake provokacije s strani teroristov"".
Dogovor namreč ne nudi zaščite terorističnim skupinam kot je samooklicana Islamska država. Oborožena opozicija bi morala džihadistom preprečevati uporabo varnih območij za njihova pribežališča, vse tri podpisnice - Rusija, Turčija in Iran - pa bodo v skladu z dogovorom ""sprejele vse potrebne ukrepe za nadaljevanje boja"" proti terorističnim skupinam. Združeni narodi so dogovor pozdravili, ZDA pa so ga mlačno podprle, še poroča RT.
Za zdaj ni znano, ali so današnji spopadi zahtevali smrtne žrtve ali ranjene.
Varna območja, ki naj bi jih podpisnice dogovora natančno zamejile do 4. junija, bodo veljala šest mesecev z možnostjo podaljšanja. Okoli območij bodo tudi kontrolne točke in opazovalnice, ki jih bodo nadzirali Turčija, Rusija in Iran.
Skupine oboroženih opozicijskih upornikov sicer opozarjajo, da je bil dogovor o varnih območjih sklenjen nezakonito, poroča Guardian. ZDA in Rusija se strinjajo glede zračnega prostoraMedtem so se Rusija in ZDA strinjale, da bodo nadaljevale izvrševanje skupnega memoranduma o preprečevanju zračnih incidentov nad Sirijo, po katerem zračnega prostora Sirije ne smejo preletavati niti ruska, niti sirska, niti letala koalicije pod vodstvom ZDA. Načelnika ruskega in ameriškega generalštaba Valerij Gerasimov in Joseph Dunford sta se v telefonskem pogovoru strinjala o zavezanosti operacijam, ki zmanjšujejo spopade v Siriji, ter zagotovila, da bosta ostala v rednem stiku."
http://www.rtvslo.si/svet/vse-vec-represije-v-afriki-eden-glavnih-vzrokov-za-migracije-opozarja-oxfam/421571,prebežnik,321,"
					6. maj 2017 ob 12:55
					Durban - MMC RTV SLO, STA","
B. V.
","Vse več represije v Afriki eden glavnih vzrokov za migracije, opozarja Oxfam","V afriških državah je mogoče zaznati vedno več represije, ki je tudi eden izmed glavnih vzrokov množičnih migracij, je sporočila britanska dobrodelna organizacija Oxfam.
V petek se je končal Svetovni gospodarski forum o Afriki, ki je potekal v južnoafriškem mestu Durban, glavni temi pa sta bili politična svoboda in beg možganov.
Izvršna direktorica Oxfama Winnie Byanyima je dejala, da so za migracije odgovorni predvsem ""represivni zakoni glede svobode izbire in govora"". Nemški finančni minister Wolfgang Schäuble pa je na forumu opozoril, da je treba stabilizirati afriško celino, saj se lahko sicer pojavijo resna geopolitična tveganja, ki se bodo med drugim izrazila v prihodu večjega števila migrantov v Evropo.
Tudi gostitelj foruma, južnoafriški predsednik Jacob Zuma, je med glavnimi izzivi prihodnosti izpostavil obvladovanje migracij.
Migracije kot kritika politikovWinnie Byanyima je še dejala, da je množičen odhod ljudi iz Afrike kritika tamkajšnjih politikov. Namesto da bi denar vložili v opolnomočenje ljudi, ga namreč vlagajo v nadzorovanje prebivalstva, opozicije in medijev, je dejala za francosko tiskovno agencijo AFP.
Izvršna direktorica Oxfama je ob tem kritizirala vlade bogatih držav, ki so sredstva za pomoč revnejšim državam preusmerile v pokrivanje lastnih stroškov zaradi prihoda beguncev. ""Bogate države morajo nehati spreminjati namen pomoči in ohranjati pomoč za države, ki so jih prizadeli konflikti. Teh sredstev ne smejo preusmerjati v pokrivanje stroškov zaradi beguncev na svojem ozemlju ali zagotavljanja varnosti. Morajo jih še naprej vlagati v boj proti revščini,"" je dejala.
Vse več Afričanov se podaja na pot v Evropo. Letos je v Sredozemskem morju umrlo že več kot 1.000 prebežnikov, več kot 36.700 ljudi pa so prepeljali na varno v Italijo. Lani je v morju umrlo več kot 5.000 prebežnikov.
Leta 2015 je bilo skupno število migrantov po svetu 244 milijonov, med njimi pa jih je bilo 63 milijonov prisiljenih zapustiti dom, kar je rekordno število. Med temi ljudmi so begunci, ljudje, razseljeni znotraj svojih držav, in prosilci za azil, je sporočil ZN-ov Svetovni program za hrano."
http://www.rtvslo.si/evropska-unija/avstrijski-minister-bi-preoblikoval-zakonik-da-bi-omogocil-daljsi-mejni-nadzor/421421,prebežnik,759,"
					4. maj 2017 ob 19:01
					Dunaj - MMC RTV SLO, STA","
K. S.
","Avstrijski minister bi preoblikoval zakonik, da bi omogočil daljši mejni nadzor","Avstrijski obrambni minister Hans Peter Doskozil se je ob predlogu Evropske komisije, da se čez šest mesecev dokončno odpravi nadzor na notranjih schengenskih mejah, zavzel za novo oblikovanje pravil schengenskega zakonika, ki bi omogočila daljše obdobje izvajanja nadzora na nacionalnih mejah.
""Pravila moramo prilagoditi in na novo določiti,"" se je zavzel Doskozil po napovedi Evropske komisije, da se podaljša nadzor na nekaterih notranjih mejah v schengenu - med drugim tudi na slovensko-avstrijski meji, vendar pa naj bi bilo to zadnjič. Novembra naj bi se države vrnile k normalnemu delovanju schengena. Avstrijska vlada temu očitno nasprotuje in se zavzema, da bi nadzor na mejah izvajali še naprej. Avstrijski notranji minister Wolfgang Sobotka se je zavzel celo, da bi nadzor podaljšali za nedoločen čas.
Doskozil časovno neomejen nadzor utemeljuje na podlagi begunske krize in gibanja prebežniških tokov. Kot je poudaril, je od začetka leta prek sredozemske poti in Italije v Avstrijo prišlo okoli 36.900 prebežnikov, kar je 44 odstotkov več kot lani. Prav tako še vedno zaznavajo nezakonite prehode meje na balkanski prebežniški poti, je dodal.
""Če Evropska komisija pravi, da nadaljnje podaljšanje nadzora na mejah zaradi pravnih razlogov po novembru ni mogoče, potem moramo ta pravila prilagoditi in jih postaviti na novo, tako da bo nadzor mogoč tudi po tem,"" je prepričan Doskozil in zavrnil interpretacijo, da naj bi bile vse pravne možnosti izčrpane, po čemer ""Avstrija ne bi mogla več omejevati nezakonitih migracij v državo"".
Trije primeri, ko se lahko uvede nadzorV skladu s sedanjo ureditvijo je v schengenu mogoče nadzor na notranjih mejah začasno uvesti v treh primerih - prvi so nepredvideni dogodki, ki ogrožajo javni red in notranjo varnost. Nadzor je mogoče uvesti sprva za deset dni in največ za dva meseca. Ob morebitni resni grožnji javnemu redu in notranji varnosti lahko članica uvede začasni nadzor za največ šest mesecev. Oba ukrepa skupaj torej dopuščata do osem mesecev nadzora.
Tretja, skrajna možnost, ki je bila prvič uvedena maja lani, pa ob resnih pomanjkljivostih na zunanji meji, ki ogrožajo delovanje celotnega schengena, dopušča uvedbo do dveletnega nadzora v eni ali več članicah, na delu meje ali celotni notranji meji. Nadzor se lahko najprej uvede za do šest mesecev, nato pa se podaljša največ trikrat. V skladu s to možnostjo je komisija lani maja najprej priporočila šestmesečni nadzor, ki je bil nato novembra podaljšan za tri mesece, februarja še za tri, zdaj bo pa predvidoma še za šest mesecev, kar je torej že tretje podaljšanje. V torek izdano priporočilo Evropske komisije morajo s kvalificirano večino potrditi še države članice.
Slovenija je protiSlovenija podaljšanju nadzora na meji med Slovenijo in Avstrijo odločno nasprotuje. Na notranjem ministrstvu poudarjajo, da za to ni razlogov, saj je število nedovoljenih prehodov te meje tako rekoč zanemarljivo. Slovenija je tako v vsem letu 2016 od avstrijskih varnostnih organov sprejela 76 tujcev, ki so v Avstrijo vstopili z ozemlja Slovenije, letos pa do tega dne le 11. ""Zanemarljive številke nedovoljenih prehodov notranje slovenske meje dokazujejo, da so naši ukrepi na meji učinkoviti,"" so poudarili na ministrstvu.
Na MNZ-ju opozarjajo še, da nadzor na avstrijsko-slovenski meji povzroča stalne zastoje vozil, predvsem pred predorom Karavanke. Pričakujejo, da bodo razmere še posebej kritične v času poletnih počitnic. Nadzor ovira prost pretok oseb, povzroča gospodarsko škodo in negativno vpliva na sodelovanje obmejnih območij, medtem ko pregledi na notranji meji z Avstrijo v času od uvedbe začasnega nadzora niso prinesli pomembnejših ugotovitev glede varnostnih tveganj, so poudarili.
Čehi in Slovaki pozivajo k ublažitvi nadzoraMedtem sta notranja ministra Češke in Slovaške, Milan Chovanec in Robert Kalinak, pozvala k ublažitvi režima nadzora na mejah Hrvaške s Slovenijo in Madžarsko, da turisti ne bi čakali dolge ure za prehod meje. Ministra sta na srečanju v Pragi napovedala, da bosta k temu pozvala tudi druge kolege članic EU-ja. Kalinak se je zavzel, da je treba zagotoviti ""gladek prehod"" na hrvaških mejah. ""Neverjetno je, da ljudje že zdaj, še pred turistično sezono, čakajo po tri ure na meji. Lahko bi se zgodilo, da bi naši državljani na meji preživeli dva od sedmih načrtovanih dni dopusta,"" je dejal.
V skladu z uredbo EU-ja se je 7. aprila na zunanjih schengenskih mejah začel izvajati sistematični nadzor vseh potnikov, ki so prečkali mejo, zlasti s ciljem zagotavljanja večje varnosti znotraj Unije. A to je že za velikonočne praznike povzročilo dolge čakalne dobe za prestop meje.
Prejšnji konec tedna so se slovenski premier Miro Cerar, njegov hrvaški kolega Andrej Plenković in predsednik Evropske komisije Jean-Claude Juncker dogovorili, da bi bilo ob več kot 15-minutnem zastoju mogoče preiti na ciljno usmerjen nadzor. To naj bi rešilo predolge kolone na mejnih prehodih."
http://www.rtvslo.si/svet/italija-obtozbe-zoper-nevladne-organizacije-ki-resujejo-prebeznike-na-morju/421245,prebežnik,312,"
					3. maj 2017 ob 08:39
					Rim - MMC RTV SLO, Radio Slovenija","
B. V.
","Italija: Obtožbe zoper nevladne organizacije, ki rešujejo prebežnike na morju","Nevladne organizacije, ki s svojimi ladjami pomagajo pri reševanju prebežnikov v Sredozemskem morju, so se v Italiji znašle pod plazom obtožb, celo o sodelovanju s tihotapci ljudi.
Kot je za Radio Slovenija poročal Janko Petrovec, naj bi te organizacije s svojo prisotnostjo na odprtem morju pred Libijo spodbujale promet s prebežniki, vsaj nekatere pa naj bi celo neposredno sodelovale s tihotapci.
Afera se je kuhala že prej, izbruhnila pa v četrtek, ko je javni tožilec Carmelo Zuccaro iz Catanie izjavil, da so nekateri nevladniki morda povezani s tihotapci prebežnikov, da ve za kontakte med njimi, da hočejo destabilizirati italijansko gospodarstvo. Gre za hipotezo, za katero še ni dokazov, je dodal, kot zanesljivo poštene pa je imenoval Zdravnike brez meja in organizacijo Save the Children.
Skrajna desnica o neobstoječem dosjejuNotranji minister Marco Minniti je posvaril pred posploševanjem, toda tožilčeve navedbe je hitro izkoristil vodja skrajno desne stranke Severna liga Matteo Salvini in zahteval vpogled v dosje tajnih služb o domnevnem prometu nevladnikov z orožjem - za katerega se je izkazalo, da niti ne obstaja.
Gibanje petih zvezd je zahtevalo stalno prisotnost italijanskih policistov na ladjah nevladnikov. Razvoj dogodkov zdaj umirja državni tožilec v Sirakuzah Francesco Paolo Giordano, po katerem naj tožilstvo ne bi imelo nobenih podatkov o morebitni povezanosti nevladnikov s tihotapci.
Predsednik Zdravnikov brez meja Loris de Filippi je obtožbe na račun nevladnikov po zaslišanju v senatu zavrnil kot absurdne. ""Gre za sramotno grmado umazanije, ki vsakodnevno pada na nas."" De Filippi je dodal, da se Zdravniki brez meja financirajo izključno s prispevki navadnih državljanov.
Devet nevladnih organizacij, ki delujejo v Sredozemskem morju, poskrbi za rešitev 30 odstotkov prebežnikov. Proti Libiji so prvič odplule pred dvema letoma, po zaključku italijanske operacije Mare nostrum, ko prebežnikov ni reševal nihče drug. Sumničavost do njihove vloge kaže razumeti tudi v kontekstu čedalje bolj zaprtih severnih meja Italije, zaradi česar vse več prebežnikov ostaja v državi."
http://www.rtvslo.si/evropska-unija/bruselj-se-zadnjic-podaljsal-nadzor-na-avstrijsko-slovenski-meji/421221,prebežnik,363,"
					2. maj 2017 ob 17:59,zadnji poseg: 2. maj 2017 ob 19:22
					Bruselj - MMC RTV SLO, STA","
K. S.
",Bruselj še zadnjič podaljšal nadzor na avstrijsko-slovenski meji,"Evropska komisija je predlagala še zadnje, šestmesečno podaljšanje nadzora na nekaterih mejah v schengenskem prostoru, tudi na avstrijsko-slovenski meji.
V tem obdobju naj bi Avstrija, Nemčija, Danska, Švedska in Norveška, ki začasni nadzor še izvajajo, ta ukrep postopno odpravile in nadomestile s sorazmernimi policijskimi kontrolami.
Čeprav se razmere na splošno stabilizirajo, je v Grčiji še vedno znatno število nezakonitih prebežnikov in prosilcev za azil, zato komisija kot previdnostni ukrep priporoča še zadnje podaljšanje nadzora, ki mora biti odpravljen v šestih mesecih, so pojasnili v Bruslju. Nadzor v tem šestmesečnem obdobju mora biti po navedbah komisije ciljno usmerjen in omejen, uporabljen le kot izhod v skrajni sili.
Poziv k alternativnim ukrepomKomisija članice tudi poziva, naj vse pogosteje uporabljajo alternativne ukrepe, ki lahko zagotovijo enako stopnjo varnosti, na primer sorazmerne policijske kontrole na mejnih območjih in na glavnih prometnicah. V ta namen je komisija danes objavila tudi priporočilo za izvajanje sorazmernih policijskih kontrol in policijsko sodelovanje v schengenskem območju.
Prvi podpredsednik komisije Frans Timmermans ob tem obljublja: ""To pomeni, da se bomo čez šest mesecev vrnili k popolnoma delujočemu schengenskemu prostoru brez nadzora na notranjih mejah.""
Podobne obljube komisarja za migracije Dimitrisa Avramopulosa ob prejšnjem podaljšanju se sicer niso uresničile. ""Gre za vprašanje treh mesecev pred vrnitvijo k normalnemu delovanju,"" je konec januarja napovedal komisar.
Avramopulos prihaja v SlovenijoKomisar Avramopulos bo sicer v sklopu prizadevanj za zagotovitev ustreznega izvajanja novih evropskih pravil kmalu obiskal Slovenijo in Hrvaško. Komisar je spomnil na ""konstruktiven"" sobotni sestanek predsednika komisije Jean-Clauda Junckerja s slovenskim in hrvaškim premierjem Mirom Cerarjem in Andrejem Plenkovićem.
Komisija je v soboto podala podrobnejše smernice za izvajanje tega nadzora, da bi se izognili pretiranim zastojem, zlasti med poletjem. V skladu s temi smernicami je v primeru več kot 15-minutnega zastoja mogoč prehod na ciljno usmerjen nadzor.
Avramopulos je poudaril, da tako Slovenija kot Hrvaška menita, da so tehnične smernice komisije zelo koristne in zelo dobra podlaga za nadaljnje sodelovanje, ter v prihodnjih dneh in tednih napovedal dodatne usmeritve. ""V prihodnjih dneh in tednih bomo pripravili nadaljnje usmeritve za obveščanje o odločitvi za izvajanje ciljno usmerjenega nadzora in tehnični obisk meje,"" je napovedal komisar ter dodal, da bo tudi sam ""zelo kmalu"" obiskal Slovenijo in Hrvaško."
http://www.rtvslo.si/svet/nemski-vojak-ki-se-je-izdajal-za-prebeznika-naj-bi-pripravljal-napad/420900,prebežnik,340,"
					27. april 2017 ob 18:47,zadnji poseg: 27. april 2017 ob 18:52
					Frankfurt - MMC RTV SLO","
J. R.
","Nemški vojak, ki se je izdajal za prebežnika, naj bi pripravljal napad","V mestu Hammelburg na jugu Nemčije so aretirali pripadnika nemške vojske, ki se je izdajal za sirskega prebežnika. Sumijo ga pripravljanja rasno motiviranega napada s strelnim orožjem.
V preiskavi so nato prijeli še enega moškega, ki je posedoval eksplozivna telesa, s katerimi naj bi načrtovala napad. Moška so prijeli po skupni policijski operaciji v Nemčiji, Franciji in Avstriji s hišnimi preiskavami na 16 lokacijah, je sporočilo tožilstvo v Frankfurtu.
28-letnega poročnika, ki je bil nameščen v francosko-nemškem vojaškem oporišču Illkirch blizu Strasbourga, so aretirali v sredo.
Istega dne so aretirali tudi 24-letnega nemškega študenta iz Offenbacha, vzhodno od Frankfurta, ki naj bi s posedovanjem predmetov, ki so ""v neskladju z zakoni o orožju in eksplozivih"", sodeloval pri pripravi napada.
""Prek zvočnih sporočil smo ugotovili, da imata oba osumljenca ksenofobna stališča,"" je na novinarski konferenci v Frankfurtu povedala tožilka Nadja Niesen in dodala, da lokacija njunega načrtovanega napada za zdaj še ni znana.
Vojak orožje skril na dunajskem letališčuAvstrijska policija je sicer vojaka začasno pridržala že 3. februarja na dunajskem letališču Schwechat, ko je skušal pobrati neregistrirano in s strelivom napolnjeno pištolo, ki jo je nekaj dni predtem skril na stranišču v letališkem poslopju. ""Glede na dozdajšnjo preiskavo tožilstvo verjame, da je osumljeni vojak načrtoval hudo nasilno dejanje z orožjem, ki je bilo shranjeno na Dunaju,"" je poudarila Niesenova.
Lažna identiteta sirskega prebežnikaTo je sprožilo preiskavo, ki je pokazala, da je osumljenec decembra 2015 ustvaril lažno identiteto kot sirski prebežnik. Prijavil se je v prebežniškem zavetišču v mestu Hesse v osrednji Nemčiji, nato pa na Bavarskem skušal pridobiti politični azil. V sklopu registracije v zavetišču je moral pustiti tudi prstne odtise, kar bi ob morebitnem napadu policiste pripeljalo na napačno sled neobstoječega prebežnika, poroča Independent.
Prošnjo zanj naj bi mu odobrili, čeprav ni govoril arabsko. Dodelili so mu prostor v zavetišču za prebežnike, od januarja 2016 pa je mesečno prejemal tudi denarno pomoč.
Varnostne službe so v hišnih preiskavah zaplenile prenosne telefone, prenosne računalnike in pisno gradivo. S pomočjo zaseženega bodo skušali preveriti, s kom sta bila oba aretirana v stikih."
http://www.rtvslo.si/begunska-kriza/ob-lezbosu-potonil-coln-s-prebezniki-15-mrtvih/420619,prebežnik,168,"
					24. april 2017 ob 12:45,zadnji poseg: 24. april 2017 ob 15:36
					Atene - MMC RTV SLO, Reuters","
A. P. J.
",Ob Lezbosu potonil čoln s prebežniki; 15 mrtvih,"V bližini grškega otoka Lezbos je potonil čoln s prebežniki. Pri tem je umrlo najmanj 15 ljudi, tudi otroci.
Osem trupel so našli v grških vodah, medtem ko jih je turška obalna straža odkrila še sedem.
Po trditvah preživelih je bilo na gumenjaku vsaj 25 ljudi. Dva človeka, med njimi nosečnico, so rešili. Neuradno naj bi bilo med umrlimi devet moških, štiri ženske in dva otroka.
Čoln je opazila grška obalna straža, v iskalni akciji pa sodelujejo tudi ladje evropske mejne agencije Frontex. Prebežniki so skušali nezakonito priti iz Turčije na Lezbos, ki je bil leta 2015 glavna vstopna točka v Evropsko unijo za skoraj milijon Sircev, Iračanov in Afganistancev.
Čeprav sta Evropska unija in Turčija marca lani podpisali dogovor o prebežnikih, pa ta pomorska pot še vedno obstaja. Po podatkih Visokega komisariata Združenih narodov za begunce (UNHCR) je iz Turčije v Grčijo letos prišlo že več kot 4.800 prebežnikov. V letu 2016 se je v Grčijo skupno zateklo kar 173.000 prebežnikov, med njimi je bilo največ Sircev."
http://www.rtvslo.si/slovenija/cerar-krizne-ukrepe-je-mogoce-odpravljati-le-postopoma/420591,prebežnik,673,"
					24. april 2017 ob 08:52,zadnji poseg: 24. april 2017 ob 20:40
					Ljubljana - MMC RTV SLO, STA","
Sa. J., L. L.
",Cerar: Krizne ukrepe je mogoče odpravljati le postopoma,"Na nadaljevanju aprilske seje državnega zbora je predsednik vlade odgovarjal na poslanska vprašanja. Ta so bila usmerjena v temo varnosti in nadzora na meji, premier pa je odgovarjal tudi na vprašanje o varčevanju pri upokojencih.
Alenka Bratušek (NP) je premierja Mira Cerarja opozorila, da se štiri leta po koncu krize še vedno varčuje pri upokojencih. Vprašala se je, zakaj upokojenci še vedno ne dobijo minimuma, ki jim ga zagotavlja zakon, torej usklajevanja pokojnin in polnega izplačila letnega dodatka. Spomnila je, da so v Zavezništvu vložili zakon, s katerim so to predlagali, a so ga zavrnili v koalicijskih SMC-ju in DeSUS-u.
Cerar je odgovoril, da sta stranki ravnali odgovorno, saj sta gledali celotno sliko. Predlog Zavezništva je šel prek meja realnih možnosti in bi porušil javnofinančni sistem. Cerar je sicer zagotovil, da bodo pokojnine povišali, a bodo to naredili postopoma in premišljeno. Dodal je, da posamezni varčevalni ukrepi še vedno veljajo, a v omejenem obsegu, ukrepe pa je mogoče odpravljati le postopoma, saj se le tako lahko zagotovi vzdržnost javnih financ v korist celotne države.
Cerar je poudaril, da so pokojnine lani uskladili za 1,1 odstotka, letos pa je bila uskladitev izvedena v večji meri, kot določa zakon, prav tako bodo letos do letnega dodatka upravičeni vsi upokojenci. Premier je Bratuškovo spomnil tudi, da so povišali minimalno pokojnino.
Poostren nadzor meje se bo nadaljevalTako vprašanje Kamala Izidorja Shakerja (SMC) kot vprašanje Mihe Kordiša (ZL) sta se vrteli okoli uredbe o izvajanju sistematičnega nadzora na zunanjih schengenskih mejah. Cerar je pojasnil, da bo Slovenija še naprej izvajala poostren nadzor. Premier je spomnil, da je imela Slovenija ob sprejemanju uredbe pripombe, saj se je zavedala, da bodo na meji nastajale kolone, ""vendar je to uredba EU-ja, ki jo moramo spoštovati in jo bomo spoštovali še naprej"".
Kordiš je ob tem vladi očital, da v imenu varnosti ""požira"" svobodo in človekove pravice, Cerar pa je njegove očitke označil za absurdne in neresnične.
Med ukrepi, ki jih je sprejela vlada, je izpostavil poostren nadzor na zeleni meji, začasne tehnične ovire, nekatere sprejemno-registracijske centre, ki so še vedno v pripravljenosti, in ustanovitev urada za oskrbo prebežnikov.
Cerar: Še naprej bomo skrbeli za varnostPoslanec SDS-a Branko Grims pa je v poslanskem vprašanju Cerarju ocenil, da smo danes ""priče socialnemu eksperimentu, kjer mladi perspektivni podjetniki odhajajo v tujino, uvaža se pa migrante"". Po njegovih besedah je čas, da se Slovenija pripravi na pričakovano povečanje migrantskega toka, zato je Cerarja vprašal, kakšne ukrepe pripravlja vlada, da bo preprečila škodljive posledice za Slovenijo.
Cerar je navedbe o socialnem eksperimentu označil kot žaljive. ""To vaše prebujanje strahov v ljudeh je zelo škodljivo, ker operirate z nerealnimi dejstvi,"" je dejal. V Sloveniji je morda nekaj sto migrantov oziroma beguncev, ki jim država nudi zaščito, pravi Cerar, ki meni, da ""Slovenija to ne samo zmore, ampak mora še naprej početi"". Po Cerarjevih besedah bo Slovenija še naprej ostala humanitarna družba, ki pa bo še vedno skrbela za varnost državljanov in zavračala nezakonite migracije.
Predlog SDS-a podpira le NSiŠe pred poslanskimi vprašanji vladni ekipi je DZ opravil splošno razpravo o predlogu SDS-a za dopolnitev zakona o bančništvu. Poslanska skupina največje opozicijske stranke je predlog vložila že drugič, potem ko v začetku leta z njim ni bila uspešna.
Predlog novele zakona o bančništvu predvideva, da bi imel DZ dostop do zaupnih podatkov bank, ki so bile deležne državne pomoči. V SDS-u trdijo, da bi s tem lahko sprejeli ustrezne zakone in poiskali odgovorne za bančno luknjo. ""V SDS-u smo prepričani, da je pošteno do davkoplačevalcev, da vedo, zaradi česa je bil porabljen njihov denar - ali gre za plod nepremišljenih poslovnih potez ali za kriminalna dejanja,"" je povedal Marko Pogačnik iz SDS-a.
Vlada predloga ne podpira, ker še vedno ne odpravlja strokovnih pomislekov, ki jih je vlada izpostavila pri dosedanjih treh obravnavah predloga zakona s podobno vsebino, je dejala državna sekretarka na ministrstvu za finance Miranda Groff Ferjančič. Podporo predlogu je poleg celotne koalicije odrekel tudi opozicijski ZL. Predlog SDS-a je podprl zgolj NSi.
DZ bo o tem, ali je predlog primeren za nadaljnjo obravnavo, glasoval v torek."
http://www.rtvslo.si/svet/papez-francisek-prebezniski-centri-so-kot-koncentracijska-taborisca/420521,prebežnik,329,"
					23. april 2017 ob 09:28
					Rim - MMC RTV SLO, Reuters","
J. R.
",Papež Frančišek: Prebežniški centri so kot koncentracijska taborišča,"Papež Frančišek je v baziliki svetega Jerneja v Rimu vlade pozval, naj prebežnike izpustijo iz sprejemnih centrov, saj so mnogi izmed njih postali ""koncentracijska taborišča"".
Med obiskom rimske bazilike, kjer se je srečal s prebežniki, je papež spregovoril o svojem lanskoletnem obisku prebežniškega sprejemnega centra na Lezbosu. Tam je spoznal muslimanskega moškega iz Bližnjega vzhoda, čigar krščanski ženi so islamisti prerezali vrat, ker ni želela odvreči svojega križca. ""Teroristi so prišli v našo državo,"" je papežu ob takratnem srečanju povedal prebežnik.
""Ne vem, ali je moškemu uspelo zapustiti tisto koncentracijsko taborišče. Velikokokrat so prebežniški centri kot koncentracijska taborišča, saj je ogromno število prebežnikov vrženih vanje in puščenih tam,"" je dejal papež Frančišek.
Na njegove besede se je že odzval Ameriški judovski odbor (AJC), ki je papeža pozval, naj ""pretehta svojo obžalovanja vredno izbiro besed"" zaradi uporabe izraza koncentracijsko taborišče.
""Razmere, v katerih prebežniki živijo v evropskih državah, so morda res težavne in si zaslužijo večjo mednarodno pozornost, vendar zagotovo ne gre za koncentracijska taborišča,"" je v izjavi podal vodja odbora David Harris. ""Koncentracijska taborišča so postavili in uporabljali nacisti in njihovi zavezniki za suženjsko delo in iztrebljanje milijonov ljudi med drugo svetovno vojno. Nemogoče je primerjati obseg te tragedije,"" je dodal.
Mednarodni dogovori in človekove pravicePapež je pohvalil države, ki pomagajo prebežnikom in se jim zahvalil za ""prenašanje tega dodatnega bremena, saj se zdi, da so mednarodni dogovori pomembnejši od človekovih pravic"". Prebivalce na severu Italije je pozval, naj sprejmejo več migrantov in izrazil upanje, da bi velikodušnost z juga Italije ""vsaj malo okužila tudi sever"".
""Če bomo zaprli vrata prebežnikom, se temu lahko reče tudi samomor,"" je dodal papež Frančišek, saj ima Italija eno najnižjih stopenj rodnosti na svetu.
Bazilika sv. Jerneja, ki je na otoku na reki Tiberi v Rimu, je svetišče kristjanov, ubitih v 20. in 21. stoletju iz verskih vzrokov. V baziliki je tudi molitvenik francoskega duhovnika Jacquesa Hamela, ki so ga v cerkvi v kraju Saint-Etienne-du-Rouvaray v Franciji okrutno umorili člani samooklicane Islamske države."
http://www.rtvslo.si/svet/koeln-delegati-alternative-za-nemcijo-za-pomik-se-bolj-v-desno/420464,prebežnik,604,"
					22. april 2017 ob 13:15,zadnji poseg: 22. april 2017 ob 19:39
					Köln - MMC RTV SLO, Reuters, STA","
K. T.
",Köln: Delegati Alternative za Nemčijo za pomik še bolj v desno,"Kongres nemške desničarske stranke Alternativa za Nemčijo v Kölnu poteka v znamenju nadaljnjega pomika stranke v desno. Srečanje spremljajo protesti nasprotnikov stranke, ki pa se jih je zbralo precej manj od napovedi. Poročajo o manjših izgredih.
Stranko, ustanovljeno pred štirimi leti, v zadnjih mesecih pretresa pestro notranje dogajanje. Frauke Petry, ena izmed dveh voditeljev strank, ki je bila deležna napadov z več strani, je v sredo nepričakovano napovedala, da na septembrskih parlamentarnih volitvah ne bo kanclerska kandidatka stranke. V videoposlanici je tudi priznala, da stranki vse od jeseni 2015 manjka skupna strategija.
Petryjeva je ob začetku kongresa v Kölnu doživela hladno prho, ko so delegati glasovali proti njenemu predlogu o sodelovanju z drugimi strankami in zavrnitvi rasistične, antisemitske in nacionalistične ideologije. Po njenem prepričanju je treba omiliti ideološko retoriko, ki vlada v stranki in se osredotočiti na praktično delo, ki bo bolj privlačno za večje število volivcev na prihajajočih septembrskih parlamentarnih volitvah.
A so ji strankarski kolegi zadali hud udarec, saj so z dnevnega reda črtali njen predlog za strateško preoblikovanje stranke. Večina članov se je po ostrih sporih odločila, da z dnevnega reda umaknejo kar vse predloge za ideološko določitev smeri stranke. Med drugim so zavrnili tudi predlog enega izmed ustanoviteljev stranke Albrechta Glaserja, podpornika Petryjeve, da se z dnevnega reda umaknejo volitve kanclerskega kandidata.
Po glasovanju je Petryjeva razočarana dejala, da je stranka po njeni presoji naredila napako. ""Dokler stranka ne bo dala jasno vedeti, v katero smer želi iti, bodo morali strankino kampanjo voditi protagonisti, ki lahko lažje živijo s to neodločnostjo kot jaz,"" je dejala in dodala, da bo kljub vsemu za stranko naredila vse, kar je v njenih močeh.
Drugi vodja stranke Jörg Meuthen je bil deležen ovacij, ko je dejal, da AfD ne bo nikoli privolil v oblikovanje zavezništva z Angelo Merkel, Martinom Schulzem ali Zelenimi. Očital jim je, da s svojimi promigrantskimi stališči uničujejo Nemčijo. V nagovoru je dejal tudi, da ni ksenofobičen, ampak zaskrbljen zaradi vpliva prebežnikov na Nemčijo in da Nemci ne želijo postati manjšina v svoji lastni državi.
Delegati so podprli tudi oblikovanje državne liste kandidatov za jesenske volitve, čemur je Petryjeva nasprotovala. O tem, kdo bo na listi, bodo odločili na kongresu.
Dva ranjena policistaReuters poroča, da sta bila v izgredih do zdaj poškodovana dva policista, protestniki so zažgali tudi eno izmed policijskih vozil. Televizijska postaja n-tv je poročala o skupini okoli 50 protestnikov, ki se je zapletla s policisti na konjih, pri čemer so ti po poročanju televizijske postaje uporabili solzivec.
Pred hotelom, kjer poteka kongres, so zjutraj protestniki ovirali vstop 600 delegatov stranke, zato jih je pospremila policija. Eden izmed policistov je bil pri tem ranjen, policija je prijela enega moškega, je poročal BBC. Kot poroča Die Welt, je že zjutraj okoli 100 ljudi skušalo prebiti policijski kordon na drugi strani Rena.
Po napovedih naj bi se protestov udeležilo okoli 50.000 ljudi, a po oceni policije je bila potem številka občutno nižja. Tiskovni predstavnik policije je za nemško televizijsko postajo n-tv dejal, da se jih je zbralo od 10.000 do 15.000, poroča Reuters.
Jeseni v bundestag?Člani stranke, ki je znana po svojih protipriseljenskih stališčih, razpravljajo o volilnem programu stranke in svojem kanclerskem kandidatu na septembrskih parlamentarnih volitvah. Stranka ne skriva visokih pričakovanj, potem ko ji je na lokalnih volitvah uspelo priti v 11 od 16 parlamentov nemških zveznih dežel. Zadnje javnomnenjske raziskave ji trenutno napovedujejo 10-odstotno podporo, lani na vrhuncu množičnega prihoda prebežnikov v Nemčijo pa je bila že 15-odstotna.
Osnutek programa stranke med drugim predvideva odselitev najmanj 200.000 tujcev več, kot bi jih vsako leto prišlo v državo, zavzemajo pa se tudi za splošno prepoved naglavne rute med javnimi uslužbenci."
http://www.rtvslo.si/slovenija/varuhinja-clovekovih-pravic-posilja-zakon-o-tujcih-na-ustavno-sodisce/420186,prebežnik,697,"
					19. april 2017 ob 11:57,zadnji poseg: 19. april 2017 ob 13:36
					Ljubljana - MMC RTV SLO, STA","
L. L., G. K.
",Varuhinja človekovih pravic pošilja zakon o tujcih na ustavno sodišče,"Varuhinja človekovih pravic Vlasta Nussdorfer bo sprožila postopek ustavne presoje za novelo zakona o tujcih. Varuhinja sodišču predlaga tudi, da sporni 10.b člen zakona o tujcih obravnava prednostno.
Varuhinja je prednostno obravnavo in zadržanje izvajanja 10.b člena zakona o tujcih predlagala zaradi specifičnosti ureditve, ki ima ""lahko zelo daljnosežne posledice"". Gre za člen, ki ureja ukrepe ob spremenjenih migracijskih razmerah. Varuhinja meni, da je ta člen neustaven z vidika prepovedi diskriminacije, enakega varstva pravic, načela nevračanja ter načela jasnosti in določnosti predpisov.
Glede 10.a člena, ki določa postopek prepoznave spremenjenih razmer na področju migracij, pa varuhinja meni, da odgovornost zanjo pripada institucijam, kot so vlada, DZ in svet za nacionalno varnost. So pa zanjo sporni ukrepi opredeljeni v 10.b členu.
Sporni ukrepi člena 10.bDoločba opredeljuje ukrep, ki ga lahko DZ sproži ob morebitnih zaostrenih migracijskih razmerah, in sicer člen 10.b tako predvideva, da ob aktivaciji ukrepa policija tujcu, ki ne bo izpolnjeval pogojev za vstop v Slovenijo, ne bo dovolila vstopa v državo, tujca, ki je nezakonito vstopil v državo in je na območju izvajanja ukrepov nezakonito, pa bo privedla do državne meje in ga napotila v državo, iz katere je nezakonito vstopil.
Če bo tujec, ki bo poskušal nezakonito vstopiti na mejnem prehodu ali je že nezakonito vstopil na ozemlje Slovenije iz sosednje države članice EU-ja, izrazil namero podati prošnjo za mednarodno zaščito, bo policija izvedla identifikacijski postopek in ugotavljala njegovo identiteto, še predvideva zakon.
Ne glede na določbe zakona, ki ureja mednarodno zaščito, pa policija to namero zavrže kot nedopustno, če v sosednji državi članici EU-ja, iz katere je tujec vstopil, ni sistemskih pomanjkljivosti glede azilnega postopka in pogojev za sprejem prosilcev, ki bi lahko povzročile nevarnost mučenja, nečloveškega ali poniževalnega ravnanja, in tujca napoti v to državo. O pritožbah bo odločalo ministrstvo za notranje zadeve, a pritožba zoper sklep ne zadrži izvajanja.
Za tak ukrep mora glasovati absolutna večina, torej 46 poslancev DZ-ja, ukrepe pa lahko sprejmejo najdlje za šest mesecev z možnostjo podaljšanja. DZ bo določil tudi območje izvajanja ukrepa.
Absolutna pravicaNamestnik varuhinje Miha Horvat je pojasnil, da ""ima Slovenija tudi po mednarodnem pravu vsekakor pravico do nadzora nad vstopom tujcev, dovoljenji za njihovo bivanje in izgon, a obenem velja, da suverenost države v tem pogledu ni neomejena"". A osrednji vidik zahteve varuhinje je neskladje z 18. členom slovenske ustave in 3. členom evropske konvencije o varstvu človekovih pravic. ""Ta pravica je absolutna, kar pomeni, da je ni mogoče omejevati,"" je opozoril Horvat.
Prav tako po mnenju varuha 10.b člen ne zadosti zahtevama načela jasnosti in določnosti predpisov, obenem pa tujcu ne zagotavlja učinkovitega in poštenega postopka. V zahtevi je varuh izpostavil tudi vprašanje razlikovanja med mladoletniki s spremstvom oziroma brez, kar krši načelo enakosti pred zakonom.
Varuhinja: Peticija name ni vplivalaK sprožitvi ustavne presoje za novelo zakona o tujcih so varuhinjo pozivali v nevladnih organizacijah, pred dobrim mesecem pa je prejela tudi poziv 1.300 podpisnikov peticije. Ti so varuhinjo pozvali, naj ""ustavi norost po imenu novela zakona o tujcih"", in dodali, da ima ob zakonu, ki tepta človekove pravice, na izbiro le jasno nasprotovanje ali odstop s položaja.
Ob tem je Nussdorferjeva danes poudarila, da peticija ni prav v ničemer vplivala na odločitev varuha, ""kajti varuh je samostojen in se odloča glede na to, kaj meni glede varstva človekovih pravic"". Ob tem je dodala, da so današnji časi ""težka preizkušnja strpnosti, gre za svetovni pojav, prisotna je tudi bojazen pred terorizmom"", in opozorila, da do nestrpnosti, ki lahko uniči tudi varnost državljanov in povzroči napetosti, ni daleč.
Novela je bila deležna številnih kritikNovela zakona o tujcih je bila že ob sprejemanju deležna številnih kritik o neustavnosti in neskladnosti z mednarodnim pravom. Sporen je bil predvsem poseben ukrep omejevanja vstopa tujcev v državo, če niso izpolnjeni pogoji za vstop. Po mnenju inštituta Danes je nov dan, ki je sprožil peticijo, pa bi Slovenija s tem kršila pravico do učinkovitega azilnega postopka in posledično Ženevsko konvencijo o varstvu človekovih pravic ter Dublinsko konvencijo.
Ministrica za notranje zadeve Vesna Györkös Žnidar ustavni presoji nikoli ni nasprotovala. Čeprav verjame v ustavnost ukrepov, bi imela z njo namreč država trdneje začrtano smer, kako naj ravna, ko doseže obremenitev, ki ji lahko povzroči težave pri izvajanju mednarodnih obveznosti."
http://www.rtvslo.si/kultura/drugo/aj-vejvej-trka-na-vest-zalivskih-drzav/420021,prebežnik,430,"
					17. april 2017 ob 14:05
					Doha - MMC RTV SLO, Reuters","
A. J.
",Aj Vejvej trka na vest zalivskih držav,"Kitajski umetnik in aktivist Aj Vejvej zalivske države poziva, naj pod streho sprejmejo več beguncev, ki jih je od doma pregnalo šest let državljanske vojne v Siriji. Priliv beguncev z Bližnjega vzhoda je po njegovih besedah ""preizkus za človeštvo"".
Aj, ki ima v svetu status najbolje poznanega kitajskega aktivista in disidenta, v zadnjih letih s svojimi umetniškimi inštalacijami in performansi tematizira predvsem tegobe ljudi z Bližnjega vzhoda, ki skušajo s čolni priti v Evropo. Lani je tako na primer stebre na vhodu v Koncertno dvorano v Berlinu ovil s 14 tisoč rešilnimi jopiči, ki jih je pritovoril z grškega otoka Lezbos, kjer je v Evropsko unijo vstopilo že več kot milijon prebežnikov. Osebno je obiskal tudi številna begunska taborišča v Grčiji, Turčiji, Libanonu in Jordaniji ter svoje izkušnje vključil v dokumentarec o begunski krizi.
Prejšnji teden se je Aj udeležil okrogle mize v Katarskem muzeju islamske umetnosti v Dohi. V svojih izjavah je poudaril predvsem to, da je zalivska politika nepodeljevanja begunskega statusa Sircem in Iračanom kratkovidna.
""Številne zalivske države zavračajo begunce. Mislim, da to ni pametna taktika, saj imajo mnogi med njimi enako religiozno ozadje in celo govorijo enak jezik kot oni. Mislim, da je to kazalnik resnično kratkovidne politike ... To je tako, kot da nočeš pomagati svojim bratom ali sorodnikom.""
Zakaj v najbogatejših deželah ni prostora za begunce?Le redki civilisti na begu pred vojno v Siriji so našli zatočišče v najbogatejših državah arabskega sveta, pa čeprav so nekatere med njimi, na primer Katar, podpornice sirskih upornikov. Uradno stališče zalivskih monarhij je, da so od leta 2011 sprejele že na stotine tisočev ljudi iz Sirije – na primer pol milijona v Savdski Arabiji in sto tisoč v Združenih arabskih emiratih – le da ti niso imeli statusa beguncev. Sirce so sprejemali kot priseljence na začasnem delu, kar pomeni, da jih (ali pa vsaj njihove sorodnike) ob prihodu v deželo že čaka služba. Pred kritikami se branijo tudi z argumentom, da se pozablja na njihove milijardne donacije begunskim taboriščem v tujini.
Aj je prepričan, da bi moralo šest držav, ki so v Svetu zalivskega sodelovanja (Savdska Arabija, Oman, Združeni arabski emirati, Kuvajt, Bahrajn in Katar), podpisati konvencijo Združenih narodov o beguncih, ki že od konca druge svetovne vojne naprej narekuje mednarodno politiko v zvezi s političnim azilom. ""Podpis konvencije ne bi samo pomagal beguncem, bil bi tudi dokaz, da dežela razume, v čem je bistvo človečnosti.""
""Ker v resnici je to preizkus naše človečnosti in pripravljenosti, da branimo integriteto človeškega življenja. Ni pomembno, kako bogat in kako zavarovan si: če ne bomo kos temu izzivu, bo prihodnost zelo temna."""
http://www.rtvslo.si/svet/papez-francisek-v-blagoslovu-pozval-k-miru-in-pomoci-trpecim/419963,prebežnik,424,"
					16. april 2017 ob 12:21,zadnji poseg: 16. april 2017 ob 13:25
					Vatikan - MMC RTV SLO, STA","
B. V.
",Papež Frančišek v blagoslovu pozval k miru in pomoči trpečim,"Papež Frančišek je opoldne podelil velikonočni blagoslov mestu in svetu (urbi et orbi), slovesnosti na velikonočno nedeljo pa je začel z mašo na trgu pred baziliko sv. Petra v Vatikanu.
Frančišek je mašo začel z branjem evangelija v grščini in latinščini ob prisotnosti številnih kardinalov in škofov ter drugih visokih predstavnikov Katoliške cerkve. Na trgu mu je prisluhnilo več deset tisoč vernikov in turistov.
""Kako so lahko dogajajo tolike nesreče, bolezni, trgovina z ljudmi, vojne, uničenje, pohabljenja, maščevanje, sovraštvo, kje je Gospod,"" je vprašal papež.
""Nihče nas ne vpraša, ali smo zadovoljni s tem, kar se dogaja v svetu. Za mnogo stvari ni pojasnila, vendar pa se zato ne smemo zapreti, ampak moramo gledati naprej,"" je opozoril papež, ki je dodal, da je velika noč ""več kot le praznovanje s številnimi rožami"". Svoj govor je končal z besedami: ""Ko greste danes domov, si ponavljajte: 'Kristus je vstal.'""
Papež za konec konfliktov po svetuZatem je Frančišek z balkona bazilike sv. Petra vsem zbranim in kristjanom po vsem svetu voščil ob velikonočnih praznikih ter podelil blagoslov mestu in svetu. Nagovor so v živo prenašali v številnih državah, mogoče pa ga je bilo spremljati tudi prek spleta.
Papež je pozval k večjim prizadevanjem za končanje konfliktov v svetu in k pomoči trpečim. K miru je pozval najprej v Siriji, pri čemer je obsodil sobotni samomorilski napad v Alepu, in Palestini ter Izraelu, med afriškimi državami pa je omenil Nigerijo, Južni Sudan in DR Kongo.
Pozval je še k podpori socialnemu miru v Latinski Ameriki in prizadevanjem za mir v Ukrajini. Zavzel se je za boj proti korupciji in podpori demokratičnih institucij v vseh državah, spomnil pa je tudi na pomen bližine do ljudi, ki se spopadajo z brezposelnostjo, navaja avstrijska tiskovna agencija APA.
Slovesnosti ob najpomembnejšem krščanskem prazniku potekajo ob strogih varnostnih ukrepih, poroča nemška tiskovna agencija DPA.
Velikonočne slovesnosti so se v Vatikanu začele na veliki četrtek, ko je papež daroval krizmeno mašo in v skladu s katoliško tradicijo umil noge tokrat zapornikom zapora blizu Rima.
Spomin na žrtve v Siriji in EgiptuV petek je Frančišek v baziliki sv. Petra pred več sto verniki vodil bogoslužje velikega petka, s katerim se kristjani spominjajo Jezusove smrti na križu. Ob tem so se spomnili žrtev napadov v Siriji in Egiptu. Zvečer se je papež s kristjani z vsega sveta udeležil križevega pota v rimskem Koloseju.
V soboto zvečer je imel Frančišek vigilijo, v ospredje katere je postavil breme in trpljenje beguncev, prebežnikov, izkoriščanih ter žrtev vojn. To je za papeža Frančiška peto praznovanje velike noči na čelu Cerkve."
http://www.rtvslo.si/svet/severna-koreja-zda-prihajajo-z-ogromno-jedrskega-orozja/419797,prebežnik,614,"
					14. april 2017 ob 07:41,zadnji poseg: 14. april 2017 ob 14:50
					Pjongjang - MMC RTV SLO, Reuters","
J. R., B. V.
","Severna Koreja: ""ZDA prihajajo z ogromno jedrskega orožja""","Severna Koreja obsoja premik ameriških vojaških ladij proti Korejskemu polotoku, saj naj bi ZDA s tem na območje pripeljale ""ogromno količino jedrskih strateških sredstev"". Rusija poziva k zadržanosti.
Raketni napad ZDA na vladno vojaško oporišče v Siriji prejšnji teden je sprožil številna ugibanja o namerah ameriškega predsednika Donalda Trumpa tudi glede Severne Koreje, ki je v zadnjem času izvedla nekaj raketnih in jedrskih poskusov, s čimer kljubuje resolucijam Združenih narodov in dvostranskim pogodbam.
Podpredsednik ZDA Mike Pence se odpravlja na 10-dnevno pot v Azijo, kjer bo najprej obiskal Južno Korejo. ZDA ob tem svarijo, da je ""strateške potrpežljivosti"" konec.
Predstavnik Inštituta za razoroževanje in mir severnokorejskega zunanjega ministrstva je v izjavi podal, da ""ZDA na Korejski polotok, največje svetovno žarišče, prinašajo ogromno jedrskih sredstev, kar resno ogroža mir in varnost na polotoku ter položaj potiska na rob vojne"", in dodal, da ""to ustvarja nevaren položaj, v katerem lahko vsak hip izbruhne termojedrska vojna, ki bi ogrozila svetovni mir in varnost"".
ZDA je proti Korejskemu polotoku poslala ameriško 100.000-tonsko letalonosilko Carl Vinson, ki jo poganjata dva jedrska reaktorja, na njej pa je prostora za skoraj 100 letal.
Severnokorejska vojska je sporočila, da bo ""neusmiljeno opustošila"" ZDA, če se bodo te odločile za napad. Vojska je sporočila, da zaradi njenega protinapada na ZDA in njene ""vazalne sile"" ""napadalci ne bodo preživeli"".
V soboto nov jedrski poskus?Severna Koreja v soboto praznuje ""dan sonca"". Na ta dan bi bil 105. rojstni dan ustanovitelja in prvega predsednika države Kim Il Sunga. Na državne praznike je Pjongjang že večkrat izvedel raketne in jedrske poskuse. Severna Koreja je tuje novinarje opozorila, naj se pripravijo na ""velik in pomemben dogodek"", zato so se pojavile domneve, da bi severnokorejski režim lahko v soboto izvedel nov, že šesti jedrski poskus.
Ruski odposlanec za Severno Korejo Aleksander Macegora je dejal, da ne izključuje možnosti severnokorejskega jedrskega poskusa v bližnji prihodnosti, pri čemer je izrazil zaskrbljenost, da bi Trump, ki v svoji ekipi nima strokovnjakov za Severno Korejo, sprejel usodno odločitev. ""Če bi gospod Trump poslušal ruskega strokovnjaka za Korejo s 40-letnimi izkušnjami, bi mu jaz svetoval, naj tega ne stori,"" je glede morebitnega ameriškega napada na Severno Korejo dejal Macegora za tiskovno agencijo RIA-Novosti.
Rusija je v odzivu na izjave Washingtona, da ZDA razmišljajo o vojaških ukrepih glede Severne Koreje, vse strani pozvala, naj se vzdržijo provokacij. ""Moskva z veliko zaskrbljenostjo opazuje stopnjevanje napetosti na Korejskem polotoku,"" je novinarjem dejal tiskovni predstavnik Kremlja Dmitrij Peskov.
Kitajska poziva k mirni rešitviKitajska, sicer edini zaveznik Severne Koreje, ki pa nasprotuje njenemu programu oboroževanja, je pozvala k pogovoru za mirno rešitev razmer in jedrsko razorožitev polotoka.
""Vojaške sile ne morejo rešiti težave,"" je dejal kitajski zunanji minister Vang Ji in dodal, da morajo sprte strani nesoglasja izkoristiti kot priložnost, da se vrnejo k pogovorom.
Trumpova administracija naj bi medtem za Severno Korejo pripravljala ekonomske sankcije. Predsednik Trump je dejal, da bo ""poskrbel za problem Pjongjanga"" ter izrazil prepričanje, da bo kitajski predsednik Ši Džinping pomagal po najboljših močeh in dodal, da so se ZDA sicer pripravljene soočiti s krizo tudi brez kitajske pomoči.
57 tisoč Japoncev v Južni KorejiMedtem japonski mediji poročajo, da bo japonska vlada sprejela vse varnostne ukrepe glede mogočih novih provokacij Severe Koreje. Vladni pogovori naj bi potekali tudi o reševanju okoli 57.000 japonskih državljanov v Južni Koreji ter tudi, kako se spopasti z možnostjo prihoda severnokorejskih prebežnikov na Japonsko, med katerimi bi lahko bili tudi severnokorejski vohuni in agentje.
Tiskovni predstavnik japonske vlade Jošihide Suga je dejal, da japonska vlada zbira in proučuje informacije o severnokorejskih jedrskih in raketnih potezah ter dodaja, da so v stiku tako z ZDA kot s Severno Korejo, ki jo pozivajo k opustitvi provokativnih akcij in upoštevanju resolucij ZN-a."
http://www.rtvslo.si/begunska-kriza/poljska-razmislja-o-pridrzanju-prosilcev-za-azil-v-obmejnih-taboriscih/419773,prebežnik,278,"
					13. april 2017 ob 18:46
					Varšava - MMC RTV SLO, Reuters","
G. V.
",Poljska razmišlja o pridržanju prosilcev za azil v obmejnih taboriščih,"Poljska pripravlja ukrepe, ki ji bodo omogočili zadržanje prosilcev za azil v obmejnih taboriščih, je napovedal notranji minister Mariusz Blaszczak, ki meni, da so se taki ukrepi dobro izkazali na Madžarskem.
Poljska, Madžarska in nekatere druge vzhodnoevropske članice Evropske unije odločno nasprotujejo načrtu Evropske komisije za prerazporeditev prebežnikov iz Afrike in Bližnjega vzhoda po članicah EU-ja.
Poljska za razliko od Madžarske ni bila priča množičnemu prihodu prebežnikov leta 2015, ko se je prek balkanskih držav proti severnim in bogatejšim članicam EU-ja odpravilo več kot milijon ljudi.
""Moja naloga je zagotoviti varnost Poljakov. Pripravljeni moramo biti na tak slab scenarij, ki pa upam, da se ne bo zgodil,"" je dejal Blaszczak in pojasnil, da slab scenarij pomeni prebežniški val, ki bi lahko preplavil Poljsko.
Na vprašanje med gostovanjem na Radiu Zet, ali bodo prebežnike namestili v ladijske zabojnike in jih obdali z bodečo žico, je minister odgovoril, da je to zamisel za primer izrednih razmer, kar se je po njegovem mnenju dobro obneslo na Madžarskem.
ZN kritično do BudimpešteVlada v Budimpešti je prejšnji mesec potrdila zakon o pridržanju prebežnikov v obmejnih taboriščih, kar so že kritizirali Združeni narodi, saj zakon krši zakonodajo EU-ja in prinaša ""grozovite fizične in psihološke posledice"" za prosilce za azil.
Blaszczak je ponovil stališče Varšave, da sprejemanje prebežnikov v okviru načrta EU-ja za premestitev predstavlja varnostno grožnjo za Poljsko. ""Na Poljskem ni bilo terorističnih napadov, saj Poljska ni potrdila odločitve prejšnje vlade, da sprejme tisoče prebežnikov, ki jih imenujejo begunci,"" je še dejal.
Načrt za premestitev prebežnikov so voditelji EU-ja sprejeli septembra leta 2015, čeprav so Madžarska, Češka, Slovaška in Romunija glasovale proti. Načrt je podprla tudi prejšnja desnosredinska poljska vlada, čeprav ji je nasprotovala."
http://www.rtvslo.si/begunska-kriza/po-brodolomu-pred-obalo-libije-pogresajo-sto-prebeznikov/419765,prebežnik,202,"
					13. april 2017 ob 17:22
					Tripolis - MMC RTV SLO, Reuters, STA","
G. V.
",Po brodolomu pred obalo Libije pogrešajo sto prebežnikov,"Pred obalo Libije v bližini prestolnice Tripolis je potonil čoln s prebežniki. Libijska obalna straža je rešila 23 ljudi, medtem ko jih skoraj sto pogrešajo.
Kot je povedal tiskovni predstavnik libijske obalne straže Ajub Kasem, je plovilo s prebežniki potonilo pri Gargarešu, zahodnem predmestju Tripolisa. Preživeli v brodolomu so dejali, da je bilo na čolnu skoraj 120 ljudi, ki naj bi prihajali iz različnih afriških držav. Kasem je pojasnil, da so med pogrešanimi tudi otroci in ženske, iskalno akcijo pa ovira slabo vreme.
Od padca režima Muamerja Gadafija pred več kot petimi leti je Libija glavna izhodna točka za prebežnike iz afriških in bližnjevzhodnih držav, ki želijo prek Sredozemskega morja priti do Evrope. Pot je nevarna, saj pogosto plujejo na dotrajanih in prenatrpanih čolnih, zato mnogi ne dosežejo Evrope.
Po navedbah Mednarodne organizacije za migracije (IOM) je letos umrlo najmanj 590 prebežnikov, ki so proti Evropi odpluli z libijske obale. Po podatkih Visokega komisariata ZN-a za begunce (UNHCR) je iz Libije v Italijo v prvih treh mesecih leta 2017 prišlo več kot 24.000 prebežnikov, kar je 6.000 ljudi več kot v enakem obdobju lani.
Za večino plovil je prvi cilj italijanski otok Lampedusa, ki je od libijske obale oddaljen okoli 300 kilometrov."
http://www.rtvslo.si/svet/papez-nasilje-ni-zdravilo-za-nas-krhki-svet/419732,prebežnik,532,"
					13. april 2017 ob 12:39,zadnji poseg: 14. april 2017 ob 06:55
					Vatikan/Ljubljana - MMC RTV SLO, STA","
A. P. J.
",Papež: Nasilje ni zdravilo za naš krhki svet,"Papež Frančišek je ob začetku velikonočnih slovesnosti dejal, da bo moral še odločneje ""zahtevati mir na tem svetu, ki je podrejen trgovcem z orožjem, ki služijo s krvjo moških in žensk"".
""Nasilje ni zdravilo za naš krhki svet,"" je dejal za dnevnik La Repubblica. Po njegovih besedah je sicer težko reči, da je svet danes nasilnejši, kot je bil prej. Prav tako je težko ugotoviti, ali so sodobna sredstva komuniciranja in mobilnost okrepila ozaveščenost o nasilju ali so prispevala k temu, da smo se nasilja navadili.
Krizmena maša, nato umivanje nogPapež je dopoldne v baziliki sv. Petra v Vatikanu pred okoli 3.000 duhovniki daroval krizmeno mašo. V pridigi je pozval duhovnike, naj skrbijo za revne in izobčene. Poudaril je, da Cerkev ne sme biti niti domišljava niti toga. Duhovnike je ob tem povabili k čuječnosti, spodbujanju in pomoči.
Duhovniki so na krizmeni maši ob posvetitvi svete krizme in blagoslovu svetega olja tudi obnovili svoje duhovniške obljube.
Popoldne je papež obiskal zapornike v zaporu Paliano blizu Rima in jim v skladu s katoliško tradicijo umil noge. Letos je umil noge tudi 12 mafijskim skesancem. Frančišek je v okviru tradicionalnega obreda na veliki četrtek lani noge umil prebežnikom, predtem pa ženskam in muslimanom. Z umivanjem nog izbranim vernikom se v Cerkvi spomnijo Jezusove zapovedi medsebojne ljubezni.
""Vsi imamo možnost delati napake. Vsi smo se na tak ali drugačen način že kdaj zmotili,"" je odločitev, da bo noge umival zapornikom, za La Repubblico pojasnil Frančišek. Dodal je, da se, ko stoji pred zapornikom, vpraša, zakaj je spodletelo zaporniku, in ne njemu. ""To je skrivnost, ki me privlači k zapornikom,"" je dodal.
Zaporniki so papežu darovali organsko zelenjavo, ki so jo pridelali na zaporniškem vrtu, piškote, ki so jih sami spekli, ter križ, ki so ga izdelali iz lesa oljke, in bel volnen plašč.
Papež je med drugim obredno umil noge muslimanu, ki se je spreobrnil v krščanstvo, trem ženskam, Argentincu in Albancu. Dva italijanska skesanca, ki sta prav tako sodelovala v obredu, prestajata dosmrtno zaporno kazen
Začetek slovesnostiVelikonočno tridnevje bo vrhunec doseglo na veliko noč, ko je po verovanju kristjanov Jezus vstal od mrtvih. Škofje po vsem svetu, tudi v Sloveniji, so tako darovali t. i. krizmeno mašo, pri katerih posvetijo oljčno olje, s katerim nato čez leto krščujejo in birmajo. Ljubljanski nadškof metropolit Stanislav Zore je krizmeno mašo daroval v ljubljanski stolnici, mariborski nadškof metropolit Alojzij Cvikl pa jo je daroval že v sredo.
Zvečer se bo z večernimi mašami in bogoslužji, na katerih se bodo spomnili Jezusove zadnje večerje z učenci, začelo velikonočno tridnevje. Kot simbol služenja in ljubezni bodo škofje in duhovniki izbranim vernikom pri tem simbolično umili noge. Do zdaj so bili lahko za umivanje nog izbrani le moški, od lani spremenjeni pravilnik pa določa, da so lahko
to tudi ženske.
Pri pravoslavcih zvečer bdenjePri evangeličanih ta dan ne pripravljajo bogoslužij, saj evharistijo razumejo bolj na simbolni ravni. Po pravoslavnih cerkvah pa na veliki četrtek dopoldne potekajo liturgije, zvečer pa bogoslužja, ki jih imenujejo bdenje. Letos namreč katoličani, evangeličani in pravoslavci veliko noč praznujejo na isti dan.
Velika noč je največji krščanski praznik. Kristjani verujejo, da je Jezus na vel
iko noč vstal od mrtvih in tako vsem zagotovil večno življenje."
http://www.rtvslo.si/begunska-kriza/neza-kogovsek-salamon-neodgovorno-da-se-migracije-obravnavajo-zgolj-kot-varnostno-vprasanje/419691,prebežnik,703,"
					12. april 2017 ob 20:07,zadnji poseg: 19. april 2017 ob 19:03
					Ljubljana - MMC RTV SLO","
Andrej Čebokli
","Neža Kogovšek Šalamon: Neodgovorno, da se migracije obravnavajo zgolj kot varnostno vprašanje","Države, ki so zgodovinsko doživljale predvsem izseljevanje, na velik pritisk prebežnikov niso pripravljene. Zadnja leta pa je upravljanje migracij ob demografskih spremembah postalo tabutema, je bilo poudarjeno na okrogli mizi Francoskega inštituta v Sloveniji. Kogovšek Šalamonova, direktorica Mirovnega inštituta, je poudarila, da v času širjenja EU-ja praktično niso govorili o morebitnem deljenju bremena za primer velikega priseljevanja. Evropski komisiji je bilo predvsem pomembno, da države npr. vzpostavijo svoje azilne sisteme.
Vendar bodo razlike v dojemanju deljenja bremena med državami članicami EU-ja v prihodnje zelo pomembno vplivale na pravno podobo povezave, je opozorila, saj se nekatere države trenutni ureditvi deljenja bremen upirajo. Azilna zakonodaja povsem neprilagojena Te razprave spremlja tudi vprašanje, kako pravo spremlja vse te nove demografske podatke, je dodala. Po njenih besedah 90 odstotkov migrantov v Evropo ne pride kot prosilcev za azil, ampak kot delovni migranti, prek združevanja družin ... Ta pravni okvir deluje relativno dobro, slabo pa deluje v primeru azilne politike, kjer praktično ne spremlja sprememb, ki se tičejo nadzora na mejah in zaprošanja za azilno zaščito.
Tako sta navzoča dva trenda – en je liberalizacija na strani priseljevalne politike in zaostrovanje na področju azilne politike. V Sloveniji je to v zadnjem času najbolj vidno pri zakonu o tujcih, ki je kopija avstrijskega. Ampak Avstrija je lani prejela 44.000 prošenj za azil, Slovenija pa le 1.300, je opomnila. In glede na to bi Slovenija morala sprejeti vsaj 10.000 beguncev, da bi lahko sprejela kakšen krizni zakon, meni Kogovšek Šalamonova. Skrb vzbujajoče je tudi, da države kopirajo slabo zakonodajno prakso. Relativno se delež beguncev ne spreminja Prav tako ni strahu, je poudarila, da nas bodo begunci preplavili, saj je njihovo število v relativnem smislu bolj ali manj stalno in ostaja okoli sedem odstotkov vseh migrantov, vendar se je podvojilo število prebivalstva, zato je nominalno več ljudi na poti.
Opozorila je, da je skrajno neodgovorno, da se migracije obravnavajo kot varnostna težava, saj je demografska slika Evrope zelo neugodna. Morala bi prilagoditi svojo politiko svoji demografski sliki. Vendar je to v zadnjih letih postala tabutema, je še sklenila.
Kriza na obeh straneh Francois Heran, vodja raziskav na francoskem nacionalnem inštitutu za demografske študije, je poudaril, da je v zadnjem letu EU postal celina priseljevanj - bolj kot katera koli druga celina. V ZDA je npr. v letu 2015 vstopilo 1,1 milijona ljudi, v EU pa je prišlo 4,7 milijona priseljencev. ""Prebežniška kriza je pokazala tudi na krizo Evrope in ni samo Evropa tista, ki se mora soočiti s prebežniško krizo, ampak se morajo tudi prebežniki soočiti s krizo Evrope,"" je dejal. Prisiljevanje v Evropo je prisilno, je opozoril.
Tudi v 2016 je bilo število prošenj za azil v EU-ju približno enako kot leta 2015, in sicer 1,2 milijona, je navedel podatke Eurostata, proporcionalno pa so največ prošenj, na milijon prebivalcev, odobrili na Švedskem, v Nemčiji in v Avstriji. Opomnil je, da včasih prebežniki niso vedno samo žrtve, ampak imajo izdelano strategijo, kako priti do določene države. So dobro informirani in nato upoštevajo te informacije, ko se odločajo, kam bodo odšli. Ob tem je predstavil primer Nemčije, kjer vlada velik kontrast med t. i. starimi deželami in deželami, ki so se pridružile šele v 90. letih preteklega stoletja. Medtem ko je na zahodu delež priseljencev in njihovih potomcev med 20- in 25-odstoten, je na vzhodu ta delež manj kot petodstoten. Zato se tam rojeva največ nacionalističnih gibanj, je pojasnil. Na zahodu je tudi pomoč karitativnih dejavnosti veliko večja kot na vzhodu.
Za konec je navedel še nekaj številk, ki se dotikajo demografije. Po napovedih bi stopnja delovno aktivnih, se pravi starih od 20 do 64 let, do leta 2065, če ne bi bilo nobene migracije, povsod po Evropi izrazito upadla. V Sloveniji bi ta delež omenjene populacije upadel za kar 37 odstotkov, v Nemčiji pa celo za 43 odstotkov.
Srednja Evropa ima torej dilemo, ali ohrani versko in etnično homogenost, lahko pa se odpre različnosti. ""Ni treba sprejeti kogar koli, ampak je dobro izbrati prebežnike, ki jih boste spustili v državo,"" je dejal. V Švici so recimo določili, kakšne profile želijo privabiti, v Kanadi so si zadali cilj, da bodo izbrali bolj visokokvalificirano delovno silo. Vendar pa tudi z velikim priseljevanjem ne moremo nadomestiti velikega obsega starajočega se prebivalstva, je še opozoril."
http://www.rtvslo.si/svet/afriske-prebeznike-v-libiji-preprodajajo-kot-suznje/419616,prebežnik,409,"
					12. april 2017 ob 07:29,zadnji poseg: 12. april 2017 ob 13:54
					Tripolis - MMC RTV SLO","
B. V.
",Afriške prebežnike v Libiji preprodajajo kot sužnje,"Mednarodna organizacija za migracije (IOM) sporoča, da Afričane na poti v Evropo tihotapci ali milice v Libiji preprodajajo na t. i. tržnicah s sužnji. Ljudje s posebnimi znanji so prodani dražje.
Žrtve so IOM-u dejale, da so jih po tem, ko so jih zajeli tihotapci ali milice, prodali na mestnih trgih ali parkiriščih. Ta organizacija v poročilu ugotavlja, da je bilo tako prodanih na stotine podsaharskih Afričanov, poroča BBC.
""Prodaja ljudi je med tihotapci ljudi postala trend, hkrati pa mreže tihotapcev v Libiji postajajo vse močnejše. Migrante prodajajo na tržnicah kot blago po ceni med 200 do 500 ameriških dolarjev,"" je v Ženevi dejal vodja IOM v Libiji Othman Belbeisi, poroča francoska tiskovna agencija AFP.
Eden od prebežnikov iz Senegala je dejal, da je bil na ta način prodan v južnem libijskem mestu Saba, nato pa je bil odpeljan v improviziran zapor, kjer je bilo zaprtih več kot sto ugrabljenih prebežnikov.
Kot je dejal, je bilo prebežnikom naročeno, naj pokličejo svoje družine in jih prosijo za denar, s katerim bi jih odkupili. Nekatere so med klici pretepali, da bi sogovorniki slišali, kako jih mučijo. Senegalski prebežnik je še dejal, so razmere za te prebežnike ""grozne"". Živijo z zelo malo hrane, tiste, ki ne morejo plačati, pa ali ubijejo ali pa jih stradajo do smrti, še piše v poročilu.
Drugi moški je dejal, da mu je po devetih mesecih uspelo zbrati denar za izpustitev, zatem pa so ga odpeljali v bolnišnico zaradi hude nedohranjenosti. Imel je le 35 kilogramov.
Predmet trgovanja so po pričevanju očividcev tudi ženske, ki jih libijski zasebniki odpeljejo na dom in jih prisilijo v spolno suženjstvo.
Izkoriščanje za gradbena delaKot je dejal Belbeisi, ljudi, kot so slikopleskarji in krovci, prodajo po višji ceni. Več prebežnikov, ki je pobegnilo, je IOM-u potrdilo obstoj t. i. tržnice s sužnji. Ljudi kot sužnje prodajajo tudi za opravljanje gradbenih del, na koncu dneva pa jih ne plačajo, ampak jih prodajo novemu kupcu.
IOM je te tržnice označil za ""skrb vzbujajoč nov pojav v že tako slabem položaju za migrante v Libiji"". V tej državi namreč vlada kaos po zrušenju dolgoletnega voditelja Moamerja Gadafija leta 2011 po posredovanju zveze Nato.
Februarja je Unicef, ZN-ova agencija za otroke, izdala poročilo, ki ugotavlja, da je veliko otrok na poti iz Libije v Italijo prodanih v suženjstvo, izpostavljenih nasilju in spolnim zlorabam. Kot ugotavlja poročilo, je leta 2016 Sredozemsko morje prečkalo skoraj 26.000 otrok, večina brez spremstva, številne pa so tihotapci na poti zlorabljali."
http://www.rtvslo.si/begunska-kriza/na-severu-francije-po-pozaru-od-begunskega-taborisca-ostal-le-kup-pepela/419554,prebežnik,198,"
					11. april 2017 ob 12:16
					Dunkirk - MMC RTV SLO","
T. J.
","Na severu Francije po požaru od begunskega taborišča ""ostal le kup pepela""","Po množičnem pretepu med iraškimi Kurdi in afganistanskimi prebežniki je v begunskem taborišču Grande-Synthe na severu Francije izbruhnil požar.
Po navedbah gasilcev je bil požar v taborišču v bližini mesta Dunkirk podtaknjen na več mestih, poroča STA. Kot piše BBC, je bilo poškodovanih deset ljudi. Ogenj je uničil vseh 300 lesenih hiš v taborišču. Prebežnike – po različnih navedbah naj bi jih bilo od 1.000 do 1.5000 – so medtem evakuirali. Šest ljudi je bilo poškodovanih v pretepu, po katerem je izbruhnil požar.
Gasilci so se v zgodnji jutranjih urah še vedno bojevali z ognjem, ki je bil viden več kilometrov naokoli. ""Ničesar ni več, ostal je samo kup pepela. Nemogoče je postaviti bivališča nazaj, kjer so bila,"" je novinarjem na kraju požara povedal prvi mož Severne prefekture Michel Lalande. Prejšnji mesec so sicer dejali, da bodo taborišče zaradi nemirov v njem zaprli. Kot so poročale številne tiskovne agencije, so se po prihodu več Afganistancev v taborišče povečale napetosti s Kurdi.
Begunsko taborišče v mestu Grand-Synthe so postavili lani, v njem pa nastanili številne iz divjih taborišč na območju Calaisa, od koder je večina prebežnikov poskušala priti v Veliko Britanijo. Calais je od Grande-Syntha oddaljen približno 40 kilometrov."
http://www.rtvslo.si/slovenija/bo-slovenija-prepricala-evropsko-komisijo-o-omilitvi-nadzora-na-meji/419464,prebežnik,662,"
					10. april 2017 ob 12:50,zadnji poseg: 10. april 2017 ob 17:29
					Ljubljana - MMC RTV SLO, Radio Slovenija, STA","
G. K., L. L.
",Bo Slovenija prepričala Evropsko komisijo o omilitvi nadzora na meji?,"Po kaotičnem koncu tedna na zunanji schengenski meji oziroma na meji s Hrvaško, ko so čakalne dobe trajale več ur, se stanje na meji umirja. Tako hrvaški kot tudi slovenski policisti so namreč prenehali nadzorovati vse potnike.
Ministrstvo za notranje zadeve ob tem pojasnjuje, da Slovenija ni opustila sistematičnega nadzora vseh potnikov na meji s Hrvaško, ampak je opustila le nadzor pri tistih, ki so predstavljali manjše varnostno tveganje, kot to dovoljujejo pravila.
Začasna opustitev sistematičnega nadzora vseh potnikov naj bi veljala do preklica oziroma dokler ne bodo sprejeti kakšni novi dogovori z Evropsko komisijo. Zdaj potekajo priprave na pogovor z evropskimi predstavniki, potem se bo videlo, kako naprej, so za Radio Slovenija sporočili z ministrstva za notranje zadeve.
Napovedi o čakalnih vrstah so se uresničileSicer pa na ministrstvu poudarjajo, da je prometni kaos pretežno povezan s povečanim prometom ob začetku velikonočnih počitnic v nekaterih državah. Tako je mejni prehod Obrežje v teh dneh prestopilo 115.252 potnikov (izstop 73.117), Gruškovje 65.456 (izstop 42.084), Starod 33.645 (izstop 20.024), Sečovlje 34.111 (izstop 19.536) in Jelšane 29.025 (izstop 16.051).
Na ministrstvu ob tem pojasnjujejo, da so prometne zastoje pričakovali, tako je Slovenija že v času priprave uredbe nenehno poudarjala, da bodo nastajale dolge čakalne vrste, a v drugih državah za te ugovore ni bilo posluha. ""Naše napovedi so se žal uresničile,"" so zapisali na ministrstvu in dodali, da bodo obsežno informacijo o težavah poslali Evropski komisiji.
Rupnik: Kaos je bilo mogoče predvidetiStrokovnjak za varnost in nekdanji direktor Sove Andrej Rupnik za Radio Slovenija opozarja, da je bilo vse predvidljivo in ni bilo treba ""opraviti generalke, da smo do teh spoznanj sploh prišli"". Rupnik ob tem dodaja, da schengen ni ustvarjen za veliko število postopkov. Enkrat se je že zlomil ob prehodu večjega števila prebežnikov, poudarja Rupnik in dodaja, da se bo ""drugič zlomil v primeru dosledne kontrole vseh potovalnih dokumentov"". ""Tega enostavno v praksi ni mogoče izvajati.""
Alternativa so po njegovem mnenju metode, ki jih uporabljajo policija in obveščevalne službe, to pa pomeni boljši nadzor nad posamezniki, ki pomenijo varnostno tveganje že v državah, kjer živijo, in uporaba različnih metod profiliranja potnikov, ki jih je treba podrobneje pregledati na mejah: ""To je pa lahko povezano z določeno državo, strukturo ljudi in podobno. Policija te kriterije dobro pozna."" Če bi še naprej morali vztrajati pri nadzoru, kot je bil ta konec tedna, pa je po Rupnikovih besedah že vnaprej jasno, da bo ob turističnih konicah praktično celotna Slovenija postala ena dolga čakalna vrsta, je za Radio Slovenija poročal novinar Robert Škrjanc.
Bo komisija prisluhnila?""Preverjanje vseh potnikov brez logičnih izjem po našem mnenju ni ukrep, ki bi bil proporcionalen s ciljem uredbe,"" so poudarili in dodali, da se je Slovenija zavzemala za širši nabor izjem od sistematičnega preverjanja, v katerega bi uvrstili npr. otroke do 12 leta in mladoletne osebe, ki potujejo v spremstvu staršev, učence na organiziranih ekskurzijah, starejše osebe, ki potujejo organizirano ali imetnike dovoljenj za obmejni promet.
Vprašanje pa je, ali bodo pri Evropski komisiji prisluhnili slovenskim argumentom. Predstavnica Evropske komisije Tove Ernst je dejala, da komisija od članic pričakuje, da bodo uredbo o nadzoru vseh potnikov iz članic Unije izvajale. Temu je predstavnica komisije dodala, da uredba ponuja možnost odmika od sistematičnega nadzora, pri čemer komisija pričakuje od članic opravljeno analizo tveganja, poroča Radio Slovenija.
Čakajo le še tovornjakiPo podatkih Prometnoinformacijskega centra tovorna vozila čakajo za vstop v Slovenijo na mejnem prehodu Jelšane dve uri, na mejnih prehodih Obrežje in Starod pa okoli štiri ure. Gre za povsem običajen pojav ob ponedeljkih, saj je tovornjakom konec tedna prepovedana vožnja, so še pojasnili.
Za sistematični nadzor potnikov na zunanjih schengenskih mejah so se v Bruslju odločili zaradi varnostnih razlogov po terorističnih napadih v Parizu in nato Bruslju - namenjen je nadzoru prehodov evropskih meja predvsem zaradi nevarnosti tujih borcev - evropskih državljanov, ki se odpravljajo v vrste teroristov v Sirijo ali Irak ter nato vračajo. Povečan promet na meji ta konec tedna pa je bil deloma tudi posledica počitnic v Avstriji in na Bavarskem."
http://www.rtvslo.si/lokalne-novice/protestni-shod-na-skofijah-proti-nastanitvi-beguncev/419343,prebežnik,264,"
					8. april 2017 ob 16:55,zadnji poseg: 8. april 2017 ob 17:18
					Škofije - MMC RTV SLO, STA","
A. Č.
",Protestni shod na Škofijah proti nastanitvi beguncev,"V središču Škofij se je na mirnem protestnem shodu proti nastanitvi beguncev v integracijski hiši zbralo okoli 50 domačinov, ki so zahtevali boljšo informiranost.
Vodja civilne iniciative Maks Turščak je pojasnil, da današnjega shoda sploh ne bi bilo, če bi se odgovorni držali dane besede: ""Nimamo nikakršnih informacij o tem, kaj se dogaja. Nekaj skopih dobimo le z ministrstva za notranje zadeve, če zanje zaprosimo. Na zboru krajanov smo se dogovorili, da se dobimo čez deset dni. Zbor je bil 7. marca, danes smo 8. aprila, zbora krajanov, kjer bi nam ministrstvo predstavilo svoje mnenje, pa ni bilo.""
Dodal je, da nadaljnji protesti ne bodo potrebni, saj po njegovih neuradnih informacijah vlada načrtuje integracijo prebežnikov po celotni koprski občini, kar je iniciativa tudi zahtevala. ""Pojem integracije razumemo popolnoma drugače, zato smo ustanovili civilno iniciativo. Integriramo lahko majhno skupino ljudi oziroma družino, ne pa skupino petdesetih, ki se bodo naselili v nestanovanjskem objektu, kjer ni prostora za integracijo. Naš predlog so podprle vse stranke v mestnem svetu,"" je še dejal Turščak.
Prihodnji teden bo zasedal svet krajevne skupnosti Škofije, kjer naj bi določili datum prihodnjega zbora krajanov, na katerem pričakujejo tudi državnega sekretarja Boštjana Šefica.
Ob koncu shoda na Škofijah so se odpravili v Milje, da bi pri protestu podprli svoje somišljenike in prijatelje na drugi strani meje. ""V nekdanji vojašnici v Lazaretu že imajo nastanjene begunce in z njimi tudi veliko težav. Prav tega se naša civilna iniciativa na Škofijah zaveda. Bojimo se, da ne bi bilo takih težav, kot jih imajo oni, ker jih poznamo ali nam jih oni povedo,"" je sklenil Turščak."
http://www.rtvslo.si/kultura/knjige/ob-svetovnem-dnevu-knjig-za-otroke-ker-knjige-disijo-branje-pa-je-velikanski-uzitek/418834,prebežnik,664,"
					2. april 2017 ob 11:24
					Ljubljana - MMC RTV SLO, STA","
M. K.
","Ob svetovnem dnevu knjig za otroke – ker knjige dišijo, branje pa je velikanski užitek","""Branje ni samo delo, vzgoja čustev, razvoj domišljije in celo osebnosti, predvsem je velikanski užitek,"" je v svoji poslanici ob letošnjem mednarodnem dnevu knjig za otroke zapisal ruski pisatelj Sergej Mahotin. Prav zaradi tega razloga ne verjame in se mu zdi smešno, če mu kakšen otrok reče, da ne mara brati.
""Ne veš še, o čem pripoveduje. Upiraš se skušnjavi, da bi odprl zadnjo stran. In kako lepo diši! Tega vonja ne moreš razčleniti na sestavine: tiskarska barva, lepilo ... Ne, to je prav vonj knjige, vznemirljiv, neponovljiv. Končki nekaterih strani so se zlepili, kakor da se knjiga še ni zbudila. Zbudila se bo, ko jo boš začel brati,"" je še zapisal v poslanici, ki jo je naslovil Rastimo s knjigo!.
Mlademu ruskemu pisatelju in uredniku so letošnjo poslanico zaupali v ruski sekciji Mednarodne zveze za mladinsko književnost (IBBY), ki je letos pokroviteljica dneva. Plakat, s katero je poslanica pospremljena, pa je ustvaril ilustrator Mihail Fjodorov.
S knjigami do večkulturnega razumevanja Slovenska sekcija IBBY se bo s Centrom za mladinsko književnost in knjižničarstvo Pionirska pri Mestni knjižnici Ljubljana praznovanju pridružila z bralnospodbujevalno akcijo na temo begunstva in večkulturnega razumevanja. V času migracij, begunstva in globalizacije sveta nujno potrebno medkulturno razumevanje in medsebojno sožitje. K temu lahko prispevajo tudi knjige na izbrane teme, so zapisali ob letošnjem mednarodnem dnevu knjig za otroke. Zato so pripravili seznam, ki je namenjen vsem bralcem, tako domačim kot mladim prebežnikom. Obsega izbor knjig, ki lahko prispevajo k razumevanju begunstva in sprejemanju prišlekov. K bralni akciji vabijo vrtce, osnovne in srednje šole, knjižnice, knjigarne in druge.
Silva Čušin bere Andersenove pravljice Že v četrtek so Slovenska sekcija IBBY, revija Otrok in knjiga, sekcija za mladinsko književnost pri DSP in Društvom Bralna značka Slovenije - ZPMS v Društvu slovenskih pisateljev organiziralo tradicionalno srečanje ob dnevu knjig za otroke, V Kinu Šiška pa danes vabijo na bralno interpretacijo Andersenovih pravljic v izvedbi igralke Silve Čušin.
V Bologni 1.200 razstavljavcev Kot vsako leto, bodo tudi letos v Bologni mednarodni dan knjig za otroke pospremili s sejmom knjig. Vrata bo odprl jutri, sklenil pa se bo v četrtek. Na njem se bo predstavilo približno 1.200 razstavljavcev iz 75 držav, med njimi tudi Slovenija, ki se bo predstavila z nacionalno stojnico Javne agencije za knjigo RS-a.
Slovenski pisatelji in ilustratorji se predstavijo Izpostavili bodo nagrajence s področja otroške in mladinske književnosti, med katerimi so Danijel Čotar, Sašo Dolenc, Nataša Konc Lorenzutti, Miroslav Košuta, Ida Mlakar, Marjana Moškrič, Andrej Rozman - Roza in Peter Svetina. Med ilustratorji so to Suzi Bricelj, Zvonko Čoh, Tina Dobrajc, Maja Kastelic, Andreja Peklar, Tanja Komadina, Marjan Manček, Matej Susič, Damijan Stepančič, Igor Šinkovec in Peter Škerl.
Svoji stojnici bosta imeli na sejmu tudi založba Mladinska knjiga in založba MorfemPlus. Na povabilo Mladinske knjige bodo sejem obiskali Anja Štefan, Lila Prap, Maja Kastelic in Vinko Möderndorfer. Založbi Miš in Sodobnost pa imata samostojno predstavitev v okviru povečane nacionalne stojnice. Slovenska dela bodo predstavljena tudi na stojnici IBBY.
Slovenska otroška književnost bo zastopana še na stojnici münchenske mednarodne knjižnice, ki bo na ogled postavila izbor naslovov za Bele vrane 2016. Med temi bosta tudi O kravi, ki je lajala v luno Ide Mlakar z ilustracijami Petra Škerla in Prva ljubezen Braneta Mozetiča z ilustracijami Maje Kastelic.
Za spominsko nagrado Astrid Lindgren (Alma) je letos nominiranih je 226 posameznikov iz 60 držav, Slovenska sekcija IBBY je nominirala avtorja Andreja Rozmana - Rozo in ilustratorja Petra Škerla.
Od leta 1967 Mednarodni dan knjig za otroke se je začelo praznovati na pobudo nemške pisateljice in novinarke Jelle Lepman, soustanoviteljice Mednarodne zveze za mladinsko književnost IBBY, na 10. mednarodnem kongresu IBBY, ki je bil v leta 1966 v Ljubljani. Prva poslanica je šla v svet 2. aprila 1967.
Slovenija se praznovanju pridružuje od vsega začetka, najprej v okviru tedanje Jugoslovanske sekcije IBBY, od leta 1993 pa na pobudo Slovenske sekcije IBBY. Leta 1968 je poslanico prispeval France Bevk, dve leti pozneje Ela Peroci. Leta 1997 je bil avtor poslanice Boris A. Novak, plakata pa Matjaž Schmidt."
http://www.rtvslo.si/begunska-kriza/center-za-prebeznike-v-dobovi-se-zapira-sentilj-in-lendava-ostajata-v-pripravljenosti/418626,prebežnik,195,"
					30. marec 2017 ob 16:34
					Ljubljana - MMC RTV SLO, STA","
G. K.
","Center za prebežnike v Dobovi se zapira, Šentilj in Lendava ostajata v pripravljenosti","Ministrstvo za notranje zadeve zapira sprejemni center v Dobovi, ki je zrasel ob pojavu prebežniške krize konec leta 2015. Postopek zapiranja so začeli že februarja in bo končan do konca aprila.
Podiranje in pospravljanje šotorov ter v nadaljevanju ograje je načrtovano za obdobje med 28. marcem in 20. aprilom. Ministrstvo je v Dobovi za najem šotorov, omrežnino in porabo električne energije, najem in čiščenje kemičnih stranišč, najem sanitarnih zabojnikov, za fizično varovanje, pranje in kemično čiščenje odej, plin za ogrevanje, čiščenje okolice, nabavo čistilno-toaletnega materiala in dezinfekcijskih sredstev ter pripomočkov za čiščenje ter ureditev lokacije v letu 2015 namenilo dobrih 487 tisoč evrov, v letu 2016 dobrih 587 tisoč evrov, v januarju in februarji letos pa slabih 90 tisoč evrov.
Skupni znesek najemnin za zemljišče bo ob koncu najema znašal dobrih 16 tisoč evrov, za najem industrijske hale pa ocenjena vrednost od oktobra 2015 do konca aprila 2017 znaša skoraj 73.000 evrov, so še navedli na ministrstvu.
Centra Šentilj in Lendava po navedbah ministrstva še naprej ostajata v pripravljenosti do konca junija. Stroški za najem in obratovalni stroški so do vključno februarja za Šentilj znašali dobrih 99 tisoč, za Lendavo pa dobrih 180 tisoč evrov."
http://www.rtvslo.si/svet/stevilo-sirskih-beguncev-v-regionalnih-drzavah-preseglo-pet-milijonov/418594,prebežnik,282,"
					30. marec 2017 ob 12:25,zadnji poseg: 30. marec 2017 ob 12:37
					Ženeva - MMC RTV SLO, Reuters, STA","
B. V.
",Število sirskih beguncev v regionalnih državah preseglo pet milijonov,"Visoki komisariat ZN-a za begunce je sporočil, da je število sirskih beguncev v Turčiji, Libanonu, Jordaniji, Iraku in Egiptu prvič po začetku vojne leta 2011 preseglo pet milijonov.
Glede na podatke je bilo to število celo leto 2016 okoli 4,8 milijona, od začetka letošnjega leta pa je naraslo. Podatki, ki sta jih zbrala UNHCR in turška vlada, kažejo, da je sirskih beguncev v omenjenih državah 5.008.473. Od tega jih je 488.531 v taboriščih, poroča Reuters.
Visoki komisar ZN-a za begunce Filippo Grandi je opozoril mednarodno skupnost, da mora storiti več za pomoč sirskim beguncem in jih več sprejeti v okviru dolgoročnih programov preselitve beguncev.
Pred letom dni je UNHCR pozval vlade, naj sprejmejo 500.000 sirskih beguncev in zmanjšajo breme držav blizu Sirije, kamor se je zatekla velika večina tistih, ki so zbežali pred vojno. Od takrat so države zagotovile 250.000 mest za preselitev beguncev.
Največ sirskih beguncev, skoraj trije milijoni, je po podatkih ZN-a v Turčiji. Več kot milijon se jih je zateklo v Libanon, 657.000 v Jordanijo, številni pa so zbežali še v Irak ter Egipt in druge severnoafriške države.
Veliko beguncev v Evropi iz SirijeBegunci iz Sirije predstavljajo velik del prosilcev za azil, ki so letos prišli v Evropo po morju, 23.000 v Italijo, 4.000 pa v Grčijo. Drugi prosilci za azil prihajajo iz Iraka, Afganistana, Nigerije in podsaharskih držav, poroča britanski Independent.
V Grčiji je zaradi zaprtja meja v Evropi obtičalo okoli 62.000 prebežnikov, ki so, kot opozarjajo človekoljubne organizacije, vse bolj obupani, tudi zaradi zelo slabih razmer v begunskih taboriščih po državi. Iz Pireja blizu Aten tako poročajo o smrti enega izmed sirskih prosilcev za azil, ki so ga našli obešenega. Naredil naj bi samomor, je poročal Independent."
http://www.rtvslo.si/svet/novodobno-suzenjstvo-romunskih-delavk-na-siciliji/418558,prebežnik,1192,"
					30. marec 2017 ob 06:34
					Ragusa - MMC RTV SLO","

",Novodobno suženjstvo romunskih delavk na Siciliji,"Nicoleta Bolos je več let vsako noč na umazani žimnici v strahu čakala, da zasliši bližajoče se korake lastnika kmetijskega posestva. S seboj je vedno nosil pištolo, da se mu ne bi upirala.
Ko je bila posiljena prvič, se je zaupala svojemu možu, s katerim sta skupaj prišla na delo v Italijo. Ta jo je pretepel in dejal, da mora upoštevati navodila svojega šefa, saj sicer ne bi dobila plačila za delo. ""Edina stvar, ki sem se je bala bolj kot svojega šefa, je bila izguba službe,"" pravi Nicoleta, saj je morala preskrbeti svoja otroka, ki sta ostala doma v Romuniji. Tako je več let prenašala posilstva, udarce, grožnje s pištolo, nečloveško naporne delovnike in izostanke plačila.
Polovica romunskih delavk tudi spolnih suženjV Raguški pokrajini (Provincia di Ragusa) na Siciliji po podatkih policije okoli 7.500 žensk dela v pridelavi sadja in zelenjave. Večina delavk je iz Romunije. Italijanska organizacija za pravice migrantskih delavcev Proxyma Association ocenjuje, da je več kot polovica romunskih delavk na raguških kmetijah prisiljena v spolne odnose s svojimi zaposlovalci. Vodja sicilskih karabinjerjev Guido Volpe trdi, da je prav Ragusa center izkoriščanja na Siciliji, vendar je posamezne primere težko raziskovati, saj se delavke bojijo spregovoriti o dogajanju.
Žeja čez dan in mačja hrana za večerjoDeset žensk, ki so si upale spregovoriti za Observer, nedeljsko izdajo Guardiana, poroča o nečloveških delovnih razmerah v Raguški pokrajini. Spopadajo se z rutinskimi posilstvi in pretepanji, 12-urnimi delovniki v hudi vročini brez dostopa do pitne vode, z nezdravimi razmerami za bivanje v razpadajočih stavbah, psihičnim nasiljem in grožnjami z orožjem ter mačjo hrano za večerjo. Romunke so 4-odstotna manjšina ženskega prebivalstva v Ragusi, a po podatkih Proxyme predstavljajo kar petino vseh žensk, ki splavijo.
»V romunski pokrajini Moldavija, od koder prihajam, skoraj nihče nima službe. Tisti, ki jo imajo, pa zaslužijo 200 evrov mesečno,« razlaga Bološeva in dodaja, da se v rastlinjaku, kjer dela, da zaslužiti veliko več, tudi če je ob tem treba trpeti.
Italija kot največja izvoznica sadja in zelenjave v EU-juItalija je največja izvoznica svežega sadja in zelenjave v Evropi. Italijansko kmetijstvo zaposluje večinoma migrantske delavce. Kmetijsko društvo Coldiretti ugotavlja, da v južni Italiji kmetijski sektor zaposluje 120.000 tujih delavcev. Po ukrepih zunanjega ministrstva in strožjem nadzoru toka prebežnikov so italijanski kmetje prenehali nezakonito zaposlovati prebežnike, ki so na Sicilijo prišli z ladjami. Osredotočili so se na delovno silo iz revnejših predelov Evropske unije. Tako se je število romunskih delavk med letoma 2006 in 2017 povečalo s 36 na okoli 5.000.
Več kot petina migrantskih delavcev iz RomunijeV Romuniji se je po padcu Ceaușescovega komunističnega režima leta 1989 zaradi revščine začelo obdobje množičnih selitev v bogatejše evropske dežele. Že leta leta 2012 so Romuni z 900.000 emigrantskimi delavci predstavljali največjo emigrantsko skupino v Italiji (Triandafyllidou et Maroukis, 2012). Danes v Italiji dela že 2,3 milijona Romunov. Italija je v njihovih očeh obljubljena dežela, kjer se trdo dela, a dobro zasluži. Moški tja odhajajo na delo v gradbeništvu, ženske opravljajo gospodinjska dela, oboji pa delajo v pridelavi sadja in zelenjave.
Že leta 2015 sta italijansko zunanje ministrstvo in romunsko ministrstvo za delo italijanske dežele Abruce, Apulijo, Bazilikato, Kampanijo, Kalabrijo, Lacij in Sicilijo, torej kar sedem izmed dvajsetih italijanskih dežel, označili z visoko stopnjo tveganja za nespoštovanje pravic romunskih delavcev, je takrat poročal v Romuniji izhajajoči angleški časnik Nine O'Clock. Italijanska poslanka Marisa Nicchi je istega leta začela parlamentarno razpravo o preiskavi suženjstva romunskih delavcev v Ragusi in premierja prosila, naj zažene preiskavo, vendar se v dveh letih ni zgodilo še nič, saj ni dovolj ekonomske ali politične spodbude za vladno preiskavo.
Delež krivde tudi pri Evropski unijiPrimeri romunskih delavk dokazujejo, da status državljana Evropske unije ne zagotavlja samoumevnega varstva temeljnih pravic. Ker je Italija podpisnica Evropske konvencije o varstvu človekovih pravic in temeljnih svoboščin, so za zagotavljanje teh odgovorna italijanska sodišča. Predsednik kmetijskega društva Coldiretti Gianfranco Consulo pravi, da morajo po italijanski zakonodaji lastniki kmetij sezonske delavce zaposliti po pogodbi z minimalnim plačilom 56 evrov za 8-urni delavnik, vendar so po njegovih besedah tudi lastniki kmetij revni ljudje. »Če bi svoje delavce plačevali pravično, bi sami izgubili preveč denarja in kmetijstvo celotne pokrajine bi se sesulo vase,« meni predstavnik karabinjerjev Scifo. Consulo velik del krivde pripisuje evropskim strategijam: 2Izkoriščanje delavcev je posledica politike EU-ja, kar seveda ni izgovor za posilstva. Vendar pa evropske strategije delodajalcem ne puščajo alternativ pri mizernem plačevanju migrantskih delavcev, saj morajo tekmovati na evropskih trgih.""
Brezizhodno življenjeLetizia Palumbo in Alessandra Sciurba z Univerze v Palermu sta med letoma 2013 in 2014 opravljali terenske raziskave v Ragusi. Sociologinji sta dva meseca opazovali dogajanje in intervjuvali nekaj romunskih delavk, socialne delavce, bolniško osebje in duhovnike. Po njunih podatkih je v Ragusi zaposlenih najmanj 12.000 tujih delavk, mnoge izmed njih delajo brez delovnih pogodb, saj v Ragusi prevladujejo majhne in srednje velike kmetije, ki jih je najteže nadzorovati.
Delovniki so dolgi od 10 do 12 ur, delavci pa so neposredno izpostavljeni strupenim pesticidom. Večina delavcev živi v kmetijskih poslopjih brez ogrevanja in toaletnih prostorov. Povprečna dnevna plača se giblje med 15 in 20 evri. Eden izmed duhovnikov je poročal o orgijah, ki jih delodajalci organizirajo na svojih domovih in kjer romunske delavke silijo v spolne odnose. V intervjujih z delavkami sta avtorici ugotovili, da se jih večina odloči za delo v rastlinjakih, saj lahko ­­le tako obdržijo svoje otroke v neposredni bližini, medtem ko pri gospodinjenju to ni mogoče. Delo v raguških rastlinjakih označujeta kot trgovino s človeškim blagom in kot prisilno delo, vendar sankcij ni. Sciurbova opozarja, da so zdaj razmere še slabše kot v letih 2013 in 2014.
Doslej ena sama obsodbaTožilka Valentina Botti se spoprijema z mnogimi obtožbami, med katerimi so najpogostejše ugrabitve, spolne zlorabe in prisilno delo. »Govorimo o potencialno tisočih hudo zlorabljenih romunskih ženskah. Zelo redke si upajo razodeti svojo zgodbo. Večina jih zlorabljanje sprejme kot nujno osebno žrtev, če želijo obdržati službo. Posledica izgube dela bi bila za mnoge pogubna,« pravi Bottijeva. Delavke, ki ovadijo svoje delodajalce, največkrat ne ostanejo anonimne in jih drugi zaposlovalci ne želijo več zaposliti. Tudi če se odločijo, da jih ovadijo, je roka pravice običajno na strani lastnikov kmetij. Doslej je bil zaradi zlorabe romunskih delavk uradno obsojen le en delodajalec.
»To se mora končati«Nicoleta Bolos je svojega delodajalca prijavila policiji in se ločila od svojega moža. Lastnik kmetije je bil obtožen izkoriščanja delovne sile, vendar primer še čaka na obravnavo na sodišču. Po prijavi se je Bološeva umaknila domov v Romunijo, toda do takrat, ko so njeni prijatelji zbrali dovolj denarja za njeno vrnitev, je izgubila skrbništvo nad svojima otrokoma. Skrbništvo nad njenima otrokoma je prevzel brat nekdanjega moža in od takrat ji ni bilo dovoljeno stopiti z njima v stik. Zdaj z novim partnerjem in skupnim otrokom spet živi v Ragusi, kjer spet dela v proizvodnji sadja in zelenjave, le da tokrat brez nasilja in izkoriščanja, čeprav še vedno prebiva v stavbi brez ogrevanja ali tekoče vode. Svojo zgodbo se je odločila predstaviti medijem, da bi opogumila tudi druge delavke in javnost seznanila z dogajanjem na raguških kmetijah. »Vse to sem pretrpela zaradi svojih otrok. Zaradi njih sem postala sužnja,« pravi in dodaja: »Rada bi ljudi seznanila z dogajanjem, ki se mora končati.«
J. R. (povzeto po Observerju)"
http://www.rtvslo.si/svet/po-brodolomu-colna-s-prebezniki-140-pogresanih/418540,prebežnik,162,"
					29. marec 2017 ob 17:34
					Rim - MMC RTV SLO, STA","
G. V.
",Po brodolomu čolna s prebežniki 140 pogrešanih,"V Sredozemskem morju pred obalo Libije je potonil čoln s prebežniki, je sporočil Visoki komisariat ZN-ja za begunce. Iz morja so rešili moškega iz Gambije, 164 migrantov pa je pogrešanih.
Gambijca je rešila španska vojaška ladja, ki sodeluje v operaciji Evropske unije proti tihotapcem ljudi Sophia. Prepeljali so ga na italijanski otok Lampedusa.
Plovilo je v nedeljo ali ponedeljek izplulo iz Sabrate na zahodu Libije. Gambijec je predstavniku UNHCR-ja, ki ga je obiskal v bolnišnici na Lampedusi, povedal, da je bilo na čolnu tudi pet otrok in več nosečnic. Večina potnikov je bila iz Nigerije, Malija in Gambije.
Po njegovih navedbah je voda v čoln začela vdirati nekaj ur po izplutju, sam pa je preživel, ker se je držal za rezervoar za gorivo.
Po ocenah Mednarodne organizacije za migracije je od začetka leta na poti iz severne Afrike v Evropo umrlo ali je pogrešanih najmanj 590 migrantov. Italijanske oblasti so sporočile, da je na njihovo obalo letos prispelo več kot 23.000 migrantov."
http://www.rtvslo.si/evropska-unija/avstrija-zeli-izstopiti-iz-programa-premescanja-beguncev/418428,prebežnik,395,"
					28. marec 2017 ob 14:47
					Dunaj - MMC RTV SLO, STA","
K. S.
",Avstrija želi izstopiti iz programa premeščanja beguncev,"Avstrijski kancler Christian Kern je izjavil, da želi Avstrija brez večjih konfrontacij izstopiti iz EU-programa za premeščanje beguncev. To je v ponedeljek napovedal že obrambni minister Hans Peter Doskozil, Kern pa je zdaj potrdil, da preučujejo pravne pogoje, kako bi to lahko izvedli s čim manj napetosti.
""Preučujemo, ali bi lahko dobili izjemo ali odlog glede izvajanja tega programa,"" je izjavil Kern in napovedal, da bo v Bruselj poslal pisno prošnjo za to. Pričakuje, da bo Bruselj prižgal zeleno luč. Če je ne bo, pa ne nameravajo tvegati, da bi Evropska komisija proti Dunaju sprožila kak postopek. ""Nismo provokatorji,"" je dejal.
Program EU-ja, s katerim naj bi iz Italije in Grčije v druge članice Unije premestili 160.000 beguncev, je načeloma pameten ukrep, je dejal Kern in se zavzel za izpolnjevanje dogovorjenih obveznosti. Vendar pa je Avstrija svoje obveznosti od začetka prebežniške krize že več kot izpolnila, je dodal. Predlagal je celo, da bi države, ki so do zdaj sprejele le peščico beguncev, prevzele tudi breme Avstrije.
V Bruslju brez razumevanjaA v Bruslju za zdaj ne kažejo razumevanja za avstrijske načrte. Kot je opozorila tiskovna predstavnica komisije Natasha Bertaud, mora Avstrija sprejeti dogovor o premeščanju beguncev spoštovati, ali pa se bo soočila s posledicami.
Avstriji zaradi obremenitve s prosilci za azil lani ni bilo treba sodelovati v omenjenem programu, letos pa bi že morala. V skladu s kvotami, ki jih določa ta program, bi morala Avstrija sprejeti še okoli 2.000 beguncev. Avstrija je v letu 2015 sprejela 90.000 beguncev, zaradi česar je bila do konca leta 2016 izvzeta iz evropske prerazporeditvene sheme. ""Zdaj pa se pričakuje, da bo Avstrija izpolnila svoje pravne obveznosti v skladu z odločitvijo sveta in začela sprejemati begunce,"" je še dejala Bertaudova.
Kot je že v ponedeljek izpostavil Doskozil, statistični podatki kažejo, da je bila Italija leta 2015 in 2016 manj obremenjena kot Avstrija. Na milijon prebivalcev je bilo v Avstriji 4.587 prošenj za azil, v Italiji 1998, je dejal.
Program za premestitev je bil sklenjen leta 2015 po načelu solidarnosti in pravične razporeditve v članicah EU-ja. Pri sprejetju programa se je EU zanašal na veljavno dublinsko uredbo in predpostavko, da ljudi ne tihotapijo. ""To pa ne drži,"" je še dejal Doskozil in opozoril, da so tisti prebežniki, ki bi morali biti v Italiji, v procesu obravnave prošnje za azil v Avstriji, kar kaže na nezakonito potovanje iz ene države v drugo."
http://www.rtvslo.si/slovenija/realnost-evropskih-meja-dolge-kolone-se-vracajo-preverjen-bo-vsak-potnik/418390,prebežnik,826,"
					28. marec 2017 ob 07:46,zadnji poseg: 28. marec 2017 ob 17:59
					Bruselj - MMC RTV SLO, Radio Slovenija, STA","
T. H., G. K.
","Realnost evropskih meja: dolge kolone se vračajo, preverjen bo vsak potnik","Čez 10 dni bodo na zunanjih mejah šengenskega območja in Evropske unije - kot odziv na teroristične napade - začeli sistematično nadzorovati vse potnike.
To je ob robu zasedanja notranjih ministrov EU-ja v Bruslju včeraj povedal državni sekretar na ministrstvu za notranje zadeve Andrej Špenga.
Na vprašanje, ali bodo na meji preverjali tudi potne liste, denimo, nemških upokojencev na avtobusih, je odgovoril: ""Od 7. aprila se bo v skladu s tem izvajal nadzor na šengenski meji. Vsak potnik bo preverjen,"" je poročal Radio Slovenija.
Voditelji članic Unije so sicer decembra v sklepih poudarili, da je treba pri izvajanju sistematičnega nadzora vseh potnikov na zunanjih mejah EU-ja upoštevati specifični položaj nekaterih članic Unije.
Slovenski premier Miro Cerar je takrat dejal, da je to še zlasti pomembno v turistični sezoni, ko je prehod skozi Slovenijo in sosednje države izjemno velik, in da bodo takrat presodili, ali so potrebni kakšni posebni pristopi.
A za zdaj Slovenija ne razmišlja o tem, da bi zaprosila za izjemo, je povedal državni sekretar. Slovenija bo sistematični nadzor izvajala, je poudaril.
Velikonočni in prvomajski kaos pred Karavankami?Nadaljeval se bo tudi nadzor na notranjih šengenskih mejah, tudi na slovensko-avstrijski meji. Avstrijske oblasti naj bi sicer med bližajočimi se prazniki olajšale prehod meje na Karavankah - za zmanjšanje zastojev naj bi uvedli tretji pas, je pojasnil Špenga.
Slovenija sicer neprenehoma opozarja na to, da ta nadzor ni potreben, saj je nezakonitih prehodov meje iz Slovenije proti Avstriji izjemno malo. V zadnjih treh tednih sta bila le dva.
Na južni, zeleni meji pa je bilo kar 142-odstotno povečanje nezakonitih migracij, predvsem na območju policijskih uprav Koper in Novo mesto, je povedal Špenga. Ti prebežniki večinoma prihajajo iz Hrvaške in tja jih tudi vračajo, je dodal.
Za turistično sezono izjeme niso predvideneRobert More s sektorja mejne policije je pojasnil, da izjeme pri nadzoru meje niso predvidene, tudi v času turistične sezone ne, se bodo pa trudili z različnimi ukrepi vplivati na to, da bi ublažili gnečo in dolžino kolon. Vsak potnik, ki prestopi zunanjo mejo šengenskega območja, bo moral skozi preverbo dokumentov v podatkovni bazi, je potrdil.
""Vsak bo deležen te preveritve v podatkovnih bazah in če bo s potovalnimi dokumenti vse v redu, bo nadaljeval pot,"" je nadaljeval More. Do zdaj se je v skladu z zakonikom o šengenskih mejah ta nadzor sistematično izvajal le za državljane tretjih držav, po novem pa bodo dokumente preverili tudi pri državljanih EU-ja in njihovih družinskih članih, je še pojasnil.
Vsem, ki bodo potovali prek zunanjih meja, policija svetuje, da se ustrezno pripravijo na prečkanje meje in predhodno preverijo, ali imajo veljavne potovalne dokumente. V času poletne turistične sezone pa bodo stalno spremljali tokove potnikov in pravočasno obveščali o zastojih na mejnih prehodih ter potnike preusmerjali na druge manj obremenjene prehode.
Cilj nadzora lov na teroristeCilj sistematičnega nadzora je po Moretovih besedah predvsem odkrivanje ponarejenih oziroma prenarejenih dokumentov potnikov, ki prestopajo mejo, velik delež pa gre tudi na račun odkrivanja t. i. tujih borcev, torej državljanov EU-ja, ki sodelujejo v oboroženih spopadih na Bližnjem vzhodu in okolici. Obstajajo namreč določene baze podatkov, kjer so te osebe zapisane s kakšnim zaznamkom, oziroma določene države tudi razveljavljajo njihove potovalne dokumente.
Letos sicer slovenska policija opaža povečanje nezakonitih prehodov na zunanji meji, predvsem na območjih policijskih uprav Novo mesto in Koper, deloma tudi preostalih policijskih uprav. Po navedbah Moreta so letos zaznali okoli 140 primerov, in sicer predvsem državljanov Afganistana, Kosova, Albanije in Alžirije.
Strožji režim naj ne bi vplival na HrvaškoNa Hrvaškem se za zdaj sicer nič kaj ne vznemirjajo zaradi uvedbe strožjega nadzora šengenske meje. Računajo na decembrski dogovor iz Bruslja, ko je premierju Andreju Plenkoviću uspelo v sklepe uvrstiti predlog o posebnem statusu Hrvaške, ki še ni v šengenskem sistemu in naj bi s Slovenijo ohranila enak režim na meji kot do zdaj, je za Radio Slovenija poročala Tanja Borčić Bernard.
Za pojasnilo, kako naj bi bil videti ta poseben status Hrvaške, potem ko bodo članice šengenskega območja začele izvajati strožji nadzor svojih zunanjih meja, smo zaprosili na hrvaškem notranjem ministrstvu, a odgovora za zdaj še nismo prejeli.
Spomnimo, da se je hrvaški premier Plenković decembra lani, ko se je v Bruslju udeležil sestanka predsednikov držav in vlad Evropske unije, v Zagreb vrnil z zagotovili, da nov, strožji režim na meji ne bo negativno vplival na Hrvaško. Kot je pojasnil, naj bi to pomenilo, da bosta Slovenija in Hrvaška na svoji skupni meji ohranili enkraten mejni nadzor, kot ga izvajata zdaj. V primeru, da bi Hrvaška ponovno morala uvesti ločen mejni nadzor, pa bi to zanjo pomenilo ne le velike gneče na meji, temveč tudi dodatne stroške. In kot državi kandidatki za šengen, ji tega za zdaj ne bo treba uvesti.
Sistematično preverjanje prav vsakega potnika bo v turistični sezoni, ko slovensko-hrvaško mejo prestopa več deset tisoč vozil, zagotovo pomenilo velike zastoje, na to na Hrvaškem opozarja le predsednica države Grabar Kitarovićeva. Po naših informacijah sestankov med Slovenijo in Hrvaško na operativni ravni o tej temi za zdaj še ni bilo."
http://www.rtvslo.si/evropska-unija/bruselj-osteva-do-beguncev-nesolidarne-evropske-drzave/418358,prebežnik,577,"
					27. marec 2017 ob 18:05
					Bruselj/Dunaj - MMC RTV SLO, STA","
K. S.
",Bruselj ošteva do beguncev nesolidarne evropske države,"Nič več izgovorov pri izkazovanju solidarnosti z Grčijo in Italijo pri premeščanju beguncev, je znova opozoril evropski komisar za migracije Dimitris Avramopulos. ""Čas je, da vse članice izpolnijo svoje obveznosti do konca septembra,"" je poudaril.
Opozorilo ni novo, ga pa v Bruslju ponavljajo z vse ostrejšimi toni. Po izteku septembrskega roka je pričakovati, da bo komisija ukrepala s sprožitvijo postopkov zaradi kršenja evropske zakonodaje.
Le nekaj članic je svoje zaveze izpolnilo v celoti, je zapisala komisija v poročilu o izvajanju načrta za premeščanje beguncev v Uniji. Kot najbolj solidarni izpostavljajo Malto in Finsko, kot najmanj pa Madžarsko, Avstrijo in Poljsko, ki sploh zavračajo sodelovanje v tej shemi. Zelo omejeno je po navedbah komisije tudi ukrepanje Češke, Slovaške, Bolgarije in Hrvaške.
Slovenija je pretekli teden sprejela četrto skupino ljudi v okviru sheme za premeščanje beguncev. V Slovenijo je bilo do zdaj premeščenih 165 ljudi, od tega iz Italije 34 Eritrejcev, iz Grčije pa 108 Sircev, 17 Iračanov in šest ljudi brez državljanstva. S tem je Slovenija po uresničevanju obveznosti v zgornji polovici. Do konca septembra naj bi izpolnila približno tri četrtine svojih obveznosti v okviru sheme.
Čas za izkaz solidarnostiFebruarja so članice sicer s 1.940 premestitvami znova dosegle mesečni rekord, a tempo je še vedno pod ciljem najmanj 3.000 premestitev iz Grčije in najmanj 1.500 iz Italije, opozarjajo v Bruslju. Doslej so članice izvedle okoli 13.500 premestitev, kar je še daleč od zastavljenega cilja 160.000 beguncev. Septembra se izteče dveletna shema za premeščanje, a v Bruslju poudarjajo, da se ne izteče tudi odgovornost za njeno izvedbo. ""To je kot neplačan račun,"" je ponazoril komisar.
Za učinkovito migracijsko politiko je treba po komisarjevih besedah zagotoviti štiri trdne stebre: zaščito tistih, ki so do zaščite upravičeni, vračanje tistih, ki niso, zaščita zunanjih mej in sodelovanje s tretjimi državami. Solidarnost in sodelovanje je zdaj treba tudi pokazati, je poudaril Avramopulos.
Avstrija izstopa iz programa?Avstrijski notranji minister Wolfgang Sobotka (ÖVP) je na ministrskem srečanju v Bruslju dejal, da sicer shemi premeščanja beguncev nasprotuje, a da Avstrija mora prevzeti odgovornost in uresničiti svoje obveznosti, zato bodo začeli izvajati postopke. Drugače očitno meni avstrijski obrambni minister Hans Peter Doskozil (SPÖ), ki je predlagal popolni izstop Avstrije iz programa za premestitev beguncev. Koalicijskim partnerjem Ljudski stranki (ÖVP) bo še danes predložil ustrezen osnutek za odločitev vlade, ÖVP pa se s predlogom strinja. Vlada bi tako lahko o izstopu odločala že na torkovi seji.
Tiskovna predstavnica Sobotke je ob tem opozorila, da mora pri Evropski komisiji in Evropskem svetu za izstop iz programa zaprositi avstrijski kancler Christian Kern (SPÖ), saj je to v pristojnosti državnih in vladnih predsednikov.
Doskozil je svoj predlog za izstop utemeljil s tem, da je Avstrija zaradi velikega števila odprtih prošenj za azil v primerjavi z EU-jem svoj delež premestitev beguncev iz Italije in Grčije že opravila oz. jih je opravila celo preveč. Statistični podatki kažejo, da je bila Italija v letih 2015 in 2016 manj obremenjena kot Avstrija, je pojasnil Doskozil. Na milijon prebivalcev je bilo v Avstriji 4.587 prošenj za azil, v Italiji 1.998.
Pri sprejetju programa se je EU zanašal na veljavno dublinsko uredbo in predpostavko, da se ljudi ne tihotapi. ""To ne drži,"" je dejal minister. Opozoril je, da so tisti prebežniki, ki bi morali biti v Italiji, v procesu obravnave prošnje za azil v Avstriji, kar kaže na nezakonito potovanje iz ene države v drugo. Avstrija bi morala iz programa izstopiti, ker je ""ena od najbolj obremenjenih držav"" in ker da je Avstrija humanitarno že dovolj prispevala."
http://www.rtvslo.si/svet/borisova-v-bolgariji-caka-zahtevna-sestava-vlade/418313,prebežnik,320,"
					27. marec 2017 ob 11:02
					Sofija - MMC RTV SLO, Televizija Slovenija","
T. J.
",Borisova v Bolgariji čaka zahtevna sestava vlade,"Na predčasnih parlamentarnih volitvah je v Bolgariji zmagala desnosredinska stranka Gerb nekdanjega premierja Bojka Borisova, ki ga zdaj čaka napeto sestavljanje vlade.
Gerb proevropsko usmerjenega Borisova je po delnih uradnih izidih prejel 32,6 odstotkov glasov. Kot je za TV Slovenija poročal dopisnik Boštjan Anžin, so bili voditelji v izjavah zadržani, ker čakajo uradne izide. Borisov, nekdanji premier, ki je z odstopom sprožil predčasne volitve, pravi, da je izid potrditev, da mora Gerb voditi novo vlado. Odstopil je po porazu kandidatke vladajoče stranke na predsedniških volitvah Cecke Cačeve proti nekdanjemu poveljniku letalskih sil Rumenu Radevu, ki so ga podprli socialisti.
""Vlado moramo sestaviti hitro. Nova vlada mora izpolniti pričakovanja ljudi v zdajšnjih zelo resnih mednarodnih razmerah,"" je povedal vodja zmagovalne stranke, ki od nastanka pred 11 leti na parlamentarnih volitvah ne pozna poraza. Borisov je naklonjen Evropski uniji in Zahodu, zmagal pa je kljub opozicijskim obtožbam o korupciji. Bolgarijo želi bolj povezati z Brusljem in Unijo, v katero je država stopila pred desetimi leti.
BSP bi vlado sestavil zaradi stabilnosti države Socialisti (BSP) so s 27 odstotki zasedli drugo mesto. Kornelia Ninova, vodja socialistov, je pred volitvami obljubljala višje plače in pokojnine, obenem pa se je zavzemala za otoplitev odnosov z Rusijo. Med drugim nasprotuje sankcijam, ki škodujejo tudi Bolgariji. Poraz je priznala, a upov še ni opustila: ""Če nas bo stranka Gerb povabila v koalicijo, bomo vabilo zavrnili. Če ji ne bo uspelo sestaviti vlade in bomo mandat dobili mi, bomo zaradi stabilnosti države in predsedovanja Evropski uniji poskusili sestaviti novo vlado.""
Tehtnico pri sestavi vlade bodo prevesile druge stranke. Združeni patrioti so dobili 9,1 odstotka, a so med predstavniki njihovih treh frakcij tudi nasprotniki Unije. Stranka je priljubljenost gradila z jezo nad prebežniki, v zadnjih dneh pa zaprla mejo s Turčijo, da bi Turkom z bolgarskimi potnimi listi preprečila glasovanje. DPS turške manjšine je prejel 8,4 odstotka. Štiriodstotni prag za preboj v parlament je dosegla še populistična Stranka volje."
http://www.rtvslo.si/svet/egipt-56-ljudem-zaporne-kazni-zaradi-brodoloma-ladje-s-prebezniki/418278,prebežnik,189,"
					26. marec 2017 ob 18:40
					Kairo - MMC RTV SLO","
K. S.
",Egipt: 56 ljudem zaporne kazni zaradi brodoloma ladje s prebežniki,"Egiptovsko sodišče je 56 ljudi obsodilo na zaporne kazni zaradi septembrske prevrnitve ladje s prebežniki, v kateri je umrlo skoraj 300 ljudi. Sodišče je 56 obtožencem, krive umora, nenaklepnega uboja in malomarnosti, izreklo kazni do 14 let zapora.
Nesrečna ladja je bila namenjena v Italijo, ko je potonila 12 kilometrov od egiptovskega pristaniškega mesta Rosetta. Na ladji naj bi bilo natrpanih okoli 450 prebežnikov, od tega jih je preživelo 163, večinoma egiptovskih državljanov. Na krovu so bili poleg njih še prebežniki iz Sirije, Sudana, Eritreje in Somalije.
Po navedbah preživelih so ladjo ob obali pred izplutjem zadrževali pet dni, da bi lahko nanjo strpali še več ljudi. Plovilo se je prevrnilo, ko so nanj vkrcali še zadnjo skupino 150 ljudi.
Zaradi dogodka so egiptovske oblasti vložile obtožnico proti 57 ljudem, a je sodišče eno žensko oprostilo. Obtožnica je storilce med drugim bremenila še uporabe neustrezne reševalne opreme, ogrožanja življenj, prejemanja denarja od žrtev, skrivanja osumljencev pred oblastmi in uporabe plovila brez licence, poroča BBC.
Od 5.096 prebežnikov, ki so lani umrli na morju, jih je kar 90 odstotkov potovalo po sredozemski poti do Italije, navaja ZN-ova agencija za begunce."
http://www.rtvslo.si/slovenija/pahor-siritev-eu-ja-na-zahodni-balkan-bi-regiji-prinesla-mir-in-blaginjo/418274,prebežnik,534,"
					26. marec 2017 ob 17:51
					Cerklje na Gorenjskem - MMC RTV SLO, STA","
G. K., Foto: BoBo
",Pahor: Širitev EU-ja na Zahodni Balkan bi regiji prinesla mir in blaginjo,"Predsednik Borut Pahor je na gradu Strmol gostil poljskega predsednika Andrzeja Dudo in predsedujočega BiH-u Mladena Ivanića. Strinjali so se, da bi bila širitev EU-ja na Zahodni Balkan dobra ideja.
Razmere na Zahodnem Balkanu se na splošno poslabšujejo, in to samo zato, ker je verjetnost širitve Evropske unije (EU) na omenjeno regijo v zadnjem času vse manjša, je opozoril slovenski predsednik Borut Pahor na srečanju treh predsednikov. V okviru tega je ob začetku dvodnevnega obiska poljskega predsednika Andrzeja Dude na delovno kosilo povabil tudi predsednika predsedstva Bosne in Hercegovine (BiH) Mladena Ivanića, da jima osvetli stališča BiH-a.
Pahor je prepričan, da evropski kontekst obstaja in da je širitev EU-ja na Zahodni Balkan mogoča, to pa bi po njegovem mnenju pripomoglo k miru, varnosti in blaginji v tem delu Evrope. ""Če bi prevladalo prepričanje, da to ali ni verjetno ali ne bo mogoče, bi se razmere še veliko bolj poslabšale,"" je izpostavil in dodal, da je sicer res, da se EU trenutno spopada z notranjo krizo in da je posledično manj navdušenja nad širjenjem, kot bi ga sicer bilo.
BiH v EU in Nato?Poljski predsednik Duda se je prav tako zavzel za Zahodni Balkan kot sestavni del EU-ja, saj se lahko le tako ohrani mir in gradijo odnosi med narodi. Spomnil je tudi na poljske vojake v BiH-u, ki so tam dejavni v okviru zavezništva Nato in od njih sliši, da so razmere v državi mirne in da so jih obvladali. Sam pa ne podpira le tega, da bi bil BiH nekoč član EU-ja, ampak bi jih podprli tudi kot člana Nata, če bi se odločili za to.
""Po našem mnenju je pomembno, da se Evropska unija širi in v tem primeru tudi Nato. Treba je širiti in sprejemati nove člane in prav nove članice na Zahodnem Balkanu so pomembna točka v širitvi,"" je pojasnil Duda.
Ivanić: BiH pripravljen na evropska pravila Ivanić je bil hvaležen za priložnost, da pojasni stališča BiH-a, delovnega kosila pa se je udeležil skupaj z zunanjim ministrom BiH-a Igorjem Crndakom. Pripravljenost na dialog pomeni, da tako slovenski kot poljski predsednik razumeta, kakšen pomen ima EU za celoten Zahodni Balkan in še posebej za BiH. ""Mi v Bosni in Hercegovini potrebujemo to podporo, izolirana Bosna in Hercegovina se bo namreč spopadala z notranjimi trenji in razlikami,"" je dejal.
""S svoje strani bomo v Bosni in Hercegovini naredili vse, da pokažemo, da smo pripravljeni izvajati reforme. Zavedamo se notranjih razlik in verjamemo, da bomo lahko kmalu naredili velik napredek,"" je Ivanić izrazil pripravljenost BiH-a na sprejetje evropskih pravil in ohranjanja stabilnosti.
Turška grožnja s prebežnikiV pogovoru so se predsedniki dotaknili tudi turške grožnje, da bo odprla meje za prebežnike, kar bi po Pahorjevem mnenju lahko znova poglobilo nestabilnost in varnostne razmere v EU-ju. Na drugi strani pa je Ivanič opozoril, da BiH nikoli ni bil ciljna država, kamor bi se prebežniki zatekali.
Ivanić je z novinarsko konferenco sklenil svoj obisk v Sloveniji, Pahor in Duda pa bosta na Celjskem gradu odkrila še klop prijateljstva. Bolj formalni del obiska Dudo čaka v ponedeljek, ko se bo sešel še s premierjem Mirom Cerarjem in predsednikom državnega zbora Milanom Brglezom. Zatem pa se bosta predsednika udeležila še poljsko-slovenskega investicijskega foruma na Gospodarski zbornici Slovenije (GZS)."
http://www.rtvslo.si/evropska-unija/60-letnica-eu-ja-razklanost-evropejcev-vidna-tudi-v-nasprotujocih-si-shodih/418219,prebežnik,706,"
					25. marec 2017 ob 19:15
					Rim - MMC RTV SLO, STA, Reuters","
K. S.
",60-letnica EU-ja: Razklanost Evropejcev vidna tudi v nasprotujočih si shodih,"Ob vrhu EU-ja v Rimu so potekale demonstracije tako zagovornikov Evropske unije kot tudi protesti njenih nasprotnikov - kot poroča Reuters, nekaj za vsak okus. Federalisti, nacionalisti, populisti, sindikalisti in anarhisti so se podali na enega izmed šestih napovedanih zborovanj, ki potekajo ob robu obletnice podpisa rimskih sporazumov. In medtem ko je na Kapitolu 27 voditeljev EU-ja slovesno počastilo obletnico, se je na tisoče običajnih smrtnikov podalo na ulice, pri čemer so nekateri ponosno vihteli modre zastave Unije, spet drugi pa so se oborožili z jeznimi transparenti. ""Oni drugi so zelo proti Evropi in so zelo kritični. Mi pa smo po drugi strani za Evropo v duhu izvirnega sporazuma - za svobodno, demokratično Evropo,"" je za Reuters povedal sindikalist Lucio Pagani.
Na t. i. pohodu za Evropo so med drugim pozivali k novemu zagonu v EU-ju, evropske voditelje pa k večji enotnosti. Demonstracij so se udeležili tudi številni prebežniki s transparenti ""Evropa za vse"". ""Evropskemu projektu, ki nam je prinesel mir in blaginjo, grozi, da bo propadel. Številne skupine govorijo, da je njihov narod vreden več, se zapirajo pred sosedi ter zaničujejo idejo svobodne in demokratične družbe. Čas želijo zavrteti nazaj, tega ne bomo gledali križem rok,"" so zapisali organizatorji shoda, evropski federalisti.
""EU-izkušnje je konec""Na različnih shodih se je v toplem pomladnem vremenu v italijanski prestolnici zbralo okoli 30.000 udeležencev, za red pa je skrbelo 5.000 policistov in pripadnikov varnostnih sil. Za javnost je popolnoma zaprtih več območij, zlasti območje okoli Kapitolskega griča, kjer poteka slovesnost ob rojstnem dnevu EU-ja. Zaprte so tudi številne turistične znamenitosti. Gostitelji so močno okrepili navzočnost policistov in videonadzor okoli Kapitola in prepovedali prelete mesta. Strogi varnostni ukrepi so bili predvideni od začetka, zlasti zaradi načrtovanih shodov, a po terorističnem napadu v Londonu so jih še okrepili.
In medtem ko so se na transparentih podpornikov Unije brale besede globoke naklonjenosti EU-ju (""Moje življenje brez Evrope bi bilo bedno""), blizu Hiše vestalk pa so razprostrli ogromno zastavo Unije, se je širilo precej drugačno sporočilo v univerzitetni predavalnici v središču Rima, kjer je desničarska stranka Fratelli d'Italia (Bratje Italije) organizirala shod, na katerem so obsodili EU in zahtevali radikalno reformo. ""Za nas je EU-izkušnje konec. Treba jo je pokopati in kreniti skupaj na novo pot, na pot zveze svobodnih in suverenih narodov,"" je povedala predsednica stranke Giorgia Meloni.
Številne moti tudi priliv več kot pol milijona pribežnikov v državo od leta 2014 in krivijo EU, da Italiji tako rekoč ni pomagal pri spopadanju s prišleki. ""Preveč prebežnikov? Njihova krivda je,"" se je bralo na enem izmed plakatov, polepljenih po mestu, s podobami nemške kanclerke Angele Merkel, francoskega predsednika Francoisa Hollanda in predsednika Evropskekomisije Jean-Clauda Junckerja.
Eden bolj odmevnih shodov je bil tisti skupine Diem25 nekdanjega grškega finančnega ministra Janisa Varufakisa, ki je v Rimu predstavljal novi New Deal – za pravičnejšo Evropo prihodnosti. Shod levičarskih aktivistov in članov sindikatov je pot začel v večkulturni rimski četrti Esquilino in se podal proti Koloseju.
Italijani od podpornikov do nasprotnikov Po zadnji anketi le 24 odstotkov Italijanov meni, da EU državi koristi, medtem ko jih 44 odstotkov pravi, da ji škodi, 75 odstotkov pa, da je Italija v EU-ju drugotnega pomena. ""Smo proti ljudem, ki praznujejo to Evropo, ki je bila rojena, da bi prinesla blagostanje vsem, v resnici pa v zadnjem desetletju jugu Evrope prinaša le osiromašenje,"" je povedal Sabino De Razza, 52-letni socialni delavec iz Barija.
Demonstracije v podporo Uniji danes potekajo tudi na Poljskem, Romuniji, v Nemčiji in Veliki Britaniji, kjer številne še vedno boli izid lanskega referenduma o brexitu. Shodi v podporo EU-ju na Otoku so organizirani štiri dni pred tem, preden bo premierka Theresa May tudi uradno sprožila uradni postopek za izstop Velike Britanije iz Unije. Na pohodu od londonskega Hyde Parka do parlamenta se je po navedbah organizatorjev zbralo okoli 80.000 ljudi.
Medtem se je v Berlinu shoda za združeno in svobodno Evropo udeležilo okoli 4.000 ljudi, ki so protestirali proti vrnitvi nacionalizma, konfrontacije in zapiranja vase, v Bukarešti so demonstranti v čast EU-ju izpustili v zrak modre balone. V Varšavi je na shodu pod naslovom Pohod za Evropo: Ljubim te, Evropa več tisoč demonstrantov pelo Odo radosti, himno EU-ja, ter vihtelo zastave Poljske in Unije. K demonstracijam so pozvali nevladne organizacije in do vlade kritičen časopis Gazeta Wyborcza."
http://www.rtvslo.si/evropska-unija/rimska-izjava-potrjuje-enotnost-in-skupne-interese/418172,prebežnik,617,"
					25. marec 2017 ob 08:35,zadnji poseg: 25. marec 2017 ob 21:08
					Rim - MMC RTV SLO, Radio Slovenija, STA","
B. V.
",Rimska izjava potrjuje enotnost in skupne interese,"Ob 60. obletnici rimskih sporazumov, temeljev današnje Evropske unije, so voditelji 27 članic in treh osrednjih institucij EU-ja v Rimu podpisali izjavo, v kateri so potrdili enotnost, skupne interese in vrednote.
Rimska izjava se začne z besedami ponosa ob dosežkih edinstvene zveze, ki je vstala iz pepela prve in druge svetovne vojne. Sedemindvajseterica – v Rimu ni bilo britanske premierke – je v izjavi, v kateri izstop Velike Britanije ni izrecno omenjen, poudarila, da se spopada z izzivi brez primere: regionalnimi konflikti, terorizmom, migracijskimi pritiski, protekcionizmom ter socialnimi in gospodarskimi neenakostmi.
Nasprotujoči si protestni shodi ob robu proslave
Kot je za Radio Slovenija poročal Janko Petrovec, je bilo lahko od rimske izjave ob obletnici Unije pričakovati zavezo, da bodo članice ostale skupaj, da bodo korakale v isto smer, čeprav z različnimi hitrostmi, ko bo to potrebno.
Eno osrednjih vprašanj pri pripravi izjave je bila opredelitev do koncepta Evrope več hitrosti, s katerim želijo zahodne članice zagotoviti prožnejšo in učinkovitejšo Unijo ter s tem njen obstoj, v vzhodnih pa ta koncept vzbuja strah pred drugorazredno obravnavo in izključenostjo.
Kompromis je ohlapen zapis, da bodo članice tako kot v preteklosti ""delovale skupaj, različno hitro in intenzivno, ko bo to potrebno, ob premikanju v isto smer"". Ob tem zatrjujejo, da bodo vrata vselej odprta tistim, ki se bodo želeli pridružiti pozneje.
Pri obrambi naj bi se EU še naprej naslanjal na zvezo Nato, Evropa pa naj bi še naprej spoštovala raznolikost socialnih sistemov.
Kljub resnosti položaja v strahu pred vzponom evroskepticizma v ključnih članicah, v Franciji, Nemčiji in Italiji, ni pričakovati zelo oprijemljive vizije za naprej, temveč zlasti sporočilo enotnosti.
Cerar: Ne sme prevladati strahSlovenski premier Miro Cerar je po podpisu izjave dejal, da rimska izjava verjetno ni dovolj ambiciozna, je pa izraz realnosti. Po njegovih besedah se voditelji z izjavo zavezujejo, da bodo iskali odgovore na izzive tega časa, a da v Evropi kljub njim ne sme prevladati strah pred populizmom in protekcionizmom.
Rimska izjava izraža zavedanje, da je Evropa v 60 letih postala zgodba o uspehu, saj še nikoli v zgodovini ni bilo toliko svoboščin, pravic in demokracije, še nikoli nismo živeli brez meja in predvsem v miru, je dejal Cerar. Obenem pa izjava izraža zavedanje, da je EU na pomembni prelomnici – ali bo šel naprej ali pa ga ne bo več. To zavedanje je vse močnejše, kar daje upanje, da bomo skupaj iskali pot za bolj čvrsto in povezano Unijo 27 članic, je poudaril premier.
Cerar je še dejal, da je Slovenija med najbolj integriranimi državami. Je članica območja evra in schengenskega območja, poleg tega si prizadeva za vse tiste skupne vrednote in prakse, ki povezujejo najbolj povezane članice, je dodal premier. ""Naša ambicija je ostati trdno zasidrani v medsebojno najbolj povezanem delu evropske integracije,"" sporoča slovensko ministrstvo za zunanje zadeve (MZZ).
MZZ še sporoča, da se lahko posamezne države z izzivi, kot so prihod prebežnikov, socialne in ekonomske razlike, terorizem ter številni regionalni konflikti in velika nestabilnost v soseščini, spopadejo ""le trdno povezane, v duhu solidarnosti in lojalnega sodelovanja.""
Pozivi k reformamOb tem se pojavljajo številni pozivi k reformirani Evropi, pozivi k spremembam, k vrnitvi k človeku kot osrednji vrednoti, k Evropi s pravico do dela in posameznikovega dostojanstva. To bodo že v času osrednje prireditve na Kapitolu po rimskih ulicah zahtevali nevladniki, pripadniki nekaterih levosredinskih političnih strank, nestrankarski federalisti in sindikalisti. Na t. i. Pohodu za Evropo naj bi se zbralo okoli deset tisoč ljudi.
Demonstracije za EU in proti EU-juV Rimu so ob robu proslave potekale tudi demonstracije zagovornikov in nasprotnikov Evropske unije. Skupno so organizirali šest shodov oziroma protestov, ki se jih je udeležilo okoli 25.000 ljudi. Varnost je okrepljena, v mestu je zaprtih za javnost več območij, tudi številne turistične znamenitosti."
http://www.rtvslo.si/slovenija/poslanci-testiranju-na-droge-rekli-ne/418096,prebežnik,941,"
					24. marec 2017 ob 07:31,zadnji poseg: 24. marec 2017 ob 17:56
					Ljubljana - MMC RTV SLO, STA","
G. K., Sa. J.
",Poslanci testiranju na droge rekli ne,"Predlog zakona o obveznem testiranju funkcionarjev na prepovedane droge, ki ga je vložil SDS, je ostal brez podpore. So pa poslanci prižgali zeleno luč za podaljšanje podpore Pomurski regiji.
Zakon o razvojni podpori Pomurski regiji (območje natančno opredeljuje 2. člen zakona) je vlada pripravila leta 2009, da bi pospešila razvoj tega dela Slovenije in mu pomagala prebroditi krizo. Za njegovo izvedbo bi se moralo do konca leta 2015 iz proračuna zagotoviti 33 milijonov evrov, ker pa se to ni zgodilo, je DZ jeseni 2015 izvajanje zakona podaljšal za dve leti, do konca leta 2017.
Poslanci so že prvo podaljšanje izvajanja zakona podprli soglasno in tudi tokrat so predlogu NSi-ja, naj se izvajanje zakona podaljša še za leto dni, naklonili soglasno podporo. Od predvidenih 33 milijonov evrov jih je bila regija do konca leta 2016 deležna le 25,4 milijona evrov.
V vseh poslanskih skupinah so se strinjali tudi z besedami Eve Štravs Podlogar z gospodarskega ministrstva, da bi bilo smiselno podaljšanje še za dve leti. V koaliciji so zato napovedali, da bodo do druge obravnave pripravili dopolnilo, s katerim bi se ta rok iztekel konec leta 2019.
Visoka brezposelnost v Pomurski regijiV letošnjem proračunu je za izvajanje zakona o razvojni podpori Pomurski regiji načrtovanih 4,1 milijona evrov, do polne realizacije sredstev je tako treba zagotoviti še 3,5 milijona evrov. ""Od tega v državnem proračunu za leto 2018 1,6 milijona evrov in v državnem proračunu za leto 2019 1,9 milijona evrov,"" je pojasnila Štravs Podlogarjeva.
Jožef Horvat je v imenu predlagateljev na seji opozoril na visoko brezposelnost v Pomurju, saj je bila tam registrirana stopnja brezposelnosti lani pri 17,4 odstotka, kar je 6,2 odstotne točke nad slovenskim povprečjem. In čeprav je v zadnjih letih opaziti napredek v razvoju, Pomurje še vedno zaostaja za državnim povprečjem tudi po vrsti drugih kazalnikov, je dodal.
.
Podpore testu na droge med poslanci ni biloPredlog zakona o obveznem testiranju funkcionarjev na prepovedane droge, ki ga je vložil SDS, ni primeren za drugo obravnavo. Tako je menilo 47 poslancev, 20 pa se jih je zavzelo za nadaljevanje zakonodajne poti. Že od začetka je bilo sicer jasno, da vlada in opozicijski ZL predloga zakona o obveznem testiranju funkcionarjev na prepovedane droge ne podpirata.
To je bil že drugi poskus SDS-a, da bi uvedli obvezno testiranje pomembnejših javnih funkcionarjev na prepovedane droge, prvega so v DZ-ju zavrnili že leta 2011.
Danijel Krivec iz SDS-a je uvodoma pojasnil, da predlog ni vložen zaradi funkcionarjev, temveč zaradi javnosti, ki ima pravico izvedeti, ali najvišji nosilci državne oblasti delujejo pod vplivom prepovedanih substanc. ""Za funkcionarje, ki nimamo ničesar skrivati, obvezno testiranje ne predstavlja nobenih težav, javnost pa bo razbremenjena špekulacij oziroma manipulacij, ali njihovi predstavniki dejansko uživajo prepovedane droge,"" je dejal. Jernej Vrtovec iz NSi-ja pa je dodal, da čeprav do zdaj uživanje drog ni bilo dokazano nobenemu funkcionarju, to še ""ne pomeni, da droge niso med nami"".
Pretiran poseg v zasebnostDržavna sekretarka na ministrstvu za zdravje Nina Pirnat je pojasnila stališče vlade, da predloga ne podpira, saj pretirano posega v zasebnost posameznika, hkrati pa problematika po mnenju vlade že zdaj zadovoljivo ureja delovna zakonodaja.
S tem se v opozicijskih SDS-u, NSi-ju in NP-ju niso strinjali. ""Po trenutni ureditvi se lahko test na delovnem mestu opravi le, če gre za delo pod vplivom prepovedanih substanc na delovnem mestu in če se tako odloči predstojnik. Povsem neupravičeno je pričakovati, da bi predsednik vlade ali minister za osebe, ki jih je sam imenoval, zahteval test,"" je dejal poslanec Krivec.
""Res je, da tovrstno problematiko že ureja sedanja zakonodaja, težava pa sta njeno izvajanje in vloga predstojnikov v teh postopkih,"" je pritrdil nepovezani poslanec Bojan Dobovšek.
Populističen predlog""Zaradi tega zakona ne bo nihče živel bolje, bodo pa v družbo ponovno vneseni nemir, negotovost in nezaupanje državljanov, kar hromi družbo in onemogoča pomembne spremembe,"" je zakonu nasprotovala Erika Dekleva iz SMC-ja.
""Gre za populističen predlog, namenjen preusmerjanju prozornosti, vložen z namenom politične diskreditacije,"" je bil oster Franc Jurša iz DeSUS-a.
Po mnenju Bojane Muršič in poslanske skupine SD predlog ne zdrži ""resne vsebinske presoje"".
""Rešitev za realne težave v tej državi namreč ni v testiranju poslancev, ampak v tem, da z oblastnih funkcij odstranimo tiste politike, ki namerno in pri polni zavesti delujejo v nasprotju z našim skupnim interesom in v nasprotju z ustavo,"" pa je dejal Franc Trček iz ZL-ja.
Zakon je bil vložen po tistem, ko je v javnost prišel posnetek dogajanja izpred več let, na katerem je videti prepovedano mamilo, na posnetku pa je tudi nepovezani poslanec Andrej Čuš. Ta se je sicer že testiral na mamila in negativni izid predstavil javnosti.
Poslanci zavrnili Čušev predlogDZ je obravnaval tudi predlog za razpis posvetovalnega referenduma o omejitvi priseljevanja in zavrnitvi kvotnega sistema dodeljevanja nezakonitih prebežnikov po EU-ju, ki ga je v parlamentarno proceduro vložil nepovezani poslanec Andrej Čuš. DZ je s 15 glasovi za in 47 proti zavrnil Čušev predlog.
Proti predlogu so se že v četrtek izrekli v SMC-ju, DeSUS-u, SD-ju in ZL-ju. Tudi v NSi-ju so ocenili, da posvetovalni referendum ni pravo orodje za spopadanje s prebežniško krizo. Podpora predlogu je prišla le iz SDS-a. Tudi odbor DZ -ja za notranje zadeve, javno upravo in lokalno samoupravo 8. marca ni izglasoval sklepa o primernosti predloga.
Brez glasovanja o nadzornikih SDHMarčevsko sejo državnega zbora (DZ) so poslanci sklenili brez odločanja o novih nadzornikih Slovenskega državnega holdinga (SDH), saj sta kandidata Franc Žmavc in Željko Puljić odstopila.
Imenovanje Žmavca in Puljića je bilo sicer ves čas pod velikim vprašajem. Mandatno-volilna komisija je nato DZ-ju predlagala, naj prižge zeleno luč Žmavcu, Puljiću pa ne. Ko pa je postalo jasno, da nobeden izmed kandidatov nima podpore celotne vladne koalicije, sta v četrtek pozno popoldne odstopila od kandidature."
http://www.rtvslo.si/begunska-kriza/pred-libijsko-obalo-potonila-dva-colna-umrlo-naj-bi-okoli-250-ljudi/418095,prebežnik,147,"
					24. marec 2017 ob 07:19
					Rim - MMC RTV SLO, STA","
T. K. B.
","Pred libijsko obalo potonila dva čolna, umrlo naj bi okoli 250 ljudi","V morju pred libijsko obalo sta po podatkih visokega komisariata ZN-a za begunce potonila dva gumijasta čolna. Bojijo se, da je umrlo do 250 ljudi.
Visoki komisariat ZN-a za begunce (UNHCR) je v četrtek pozno zvečer sporočil, da se bojijo, da je večina ljudi, ki so skušali prečkati Sredozemsko morje, umrla. Podobno so že predtem sporočili iz dveh nevladnih organizacij za pomoč migrantom in dodali, da naj bi bilo v vsakem od dveh gumijastih čolnov okoli 120 ljudi.
Predstavnica organizacije Pro Activa Open Arms je ob tem še pojasnila, da so za zdaj v morju našli pet trupel - žrtve so bile stare od 16 do 25 let. Možnosti, da bi našli še kakšne preživele, ni veliko, je dodal predstavnik organizacije Jugend Rettet.
Letos je v Italijo čez Sredozemsko morje prispelo okoli 20.000 prebežnikov. Na nevarni poti jih je približno 520 umrlo, poroča nemška tiskovna agencija DPA."
http://www.rtvslo.si/evropska-unija/evropska-komisija-bi-morala-udariti-po-mizi-zastaviti-svoj-ugled-predlagati-pot-naprej/418017,prebežnik,2542,"
					24. marec 2017 ob 06:46
					Ljubljana - MMC RTV SLO","
Tanja Kozorog Blatnik
","Evropska komisija bi morala ""udariti po mizi, zastaviti svoj ugled, predlagati pot naprej""","""Unija se še nikoli ni znašla pred takimi izzivi, kot jih ima danes. Z nekaterimi nepremišljenimi potezami si za njihovo nereševanje ali popolnoma zgrešeno naslavljanje lahko tudi sama pripiše zasluge,"" ob 60-letnici rimske pogodbe ugotavlja Zlatko Šabič, obenem pa meni, da se EU ne bo kar sesul sam vase.
V soboto bo minilo 60 let od podpisa dveh mednarodnih sporazumov, Pogodbe o ustanovitvi Evropske gospodarske skupnosti in Pogodbe o ustanovitvi Evropske skupnosti za jedrsko energijo. 25. marca 1957 so ju podpisale Belgija, Francija, Italija, Luksemburg, Nizozemska in Zahodna Nemčija, veljati pa sta začeli dobrih devet mesecev pozneje, 1. januarja 1958. Predvsem prva (Pogodba o ustanovitvi Evropske gospodarske skupnosti) velja za temelj današnje Evropske unije. 60-letnica rimskih pogodb je tako ob praznovanju tudi priložnost za razmislek o prihodnosti zveze, ki jo zadnja leta pretresajo različne težave - od finančne in prebežniške krize do porasta evrokepticizma, ki je svoj vrhunec doživel lani z izidom britanskega referenduma o izstopu iz Unije.
S poznavalcem evropskih institucij in mednarodnih organizacij ter predavateljem na Fakulteti za družbene vede, Zlatkom Šabičem, smo se tako pogovarjali o posledicah omenjenih kriz za zvezo, o črnih scenarijih in njihovi realnosti ter predlogih za nadaljnji razvoj Unije.
Rimska pogodba je z vzpostavitvijo skupnega trga, ki omogoča svoboden pretok ljudi, blaga, storitev, kapitala, postavila temelje današnji Evropski uniji. Po 60 letih pa se je Unija znašla na točki, ko omenjene osnovne temelje drugega za drugim ruši - najprej z vnovično (čeprav začasno) vzpostavitvijo schengena, pa z izstopom Velike Britanije iz povezave, z omenjanjem Evrope dveh hitrosti itd. Ali to pomeni, da se je razgradnja povezave v resnici začela in se bo Evropska unija sesedla sama vase? Mislim, da tako daleč ne bo šlo, saj je bilo v Unijo vloženega preveč političnega in predvsem finančnega kapitala, da bi se to zgodilo. Evropska unija je že v preteklosti doživljala krize, in to hude. Spomnite se samo tega, da je nekdanji predsednik Francije Charles de Gaulle skoraj desetletje preprečeval pristop Velike Britanije k EU-ju. Pa tako imenovanega Luksemburškega kompromisa, ki je dve desetletji hromil odločevalske procese. Pa težave pri ratifikaciji Maastrichtske pogodbe, zadrege z Ustavno pogodbo. Taka Evropska unija pač je.
Vseeno pa se lahko strinjamo, da se Unija še nikoli ni znašla pred takimi izzivi, kot jih ima danes. Z nekaterimi nepremišljenimi potezami si za njihovo nereševanje ali popolnoma zgrešeno naslavljanje lahko tudi sama pripiše zasluge. Tudi ideja Evrope o več hitrostih je po mojem mnenju slabo skomunicirana: ali si član mednarodne institucije ali pa nisi. Obstajajo številna druga sredstva, s katerimi se lahko 'upočasni' posamezne članice, ki menijo, da se mora Evropska unija prilagajati izključno njim, denimo s tožbami na Sodišče Evropske unije. Ni pa iz tega treba delati hvaležne materije za evroskeptične akterje. Dejstvo je, da je gospodarska soodvisnost evropskih držav izjemno velika, zato verjetno dejanskega razpada ne gre pričakovati?Tako je. Evropska unija je najboljše, kar se je Evropi zgodilo v njeni celotni zgodovini. Evropska unija ni zaključena zgodba: je proces, ki ima svoje vzpone in padce. V institucijah Evropske unije smo imeli sposobne birokrate in vizionarske politike, a tudi nesposobne birokrate in pragmatične politike. Zadnji so dandanes v večini, zato je do razvoja evropskega integracijskega procesa, še posebej v času svetovne gospodarske, politične in moralne krize, treba biti izrazito kritičen. Treba je opozarjati na specifičnost mednarodnih odnosov v Evropi, ki lahko preživi le, če akterji delujejo povezano. Izstopati iz te integracije ali celo dovoliti njen razpad ni zmagovalen scenarij niti za eno evropsko državo. Predsednik Evropske komisije Jean-Claude Juncker je pred kratkim predstavil svojih pet scenarijev za razvoj oz. prihodnost EU-ja. Največ pozornosti je pritegnila zamisel o t. i. ""koaliciji voljnih"" oz. Evropi dveh hitrosti. V kateri skupini bo po vašem mnenju pristala Slovenija? Premier Miro Cerar pravi, da se nimamo česa bati ... To drži?Osebno menim, da je predložitev teh petih scenarijev v resnici poraz Komisije in njenega predsednika. To niso scenariji, to je ugibanje. Bela knjiga o tako občutljivem vprašanju, kot je prihodnost evropske integracije, naj bi ponudila eno vizijo, eno pot naprej. Morda je spet čas za kakšno evropsko konvencijo ali skupino modrecev, da opravi ta razmislek. Ta skupina bi seveda morala nujno odražati koncentracijo modrosti in izkušenj na podlagi raznolikosti spolov, starosti, državljanstev in še česa, kar bi odsevalo pestrost družbe, ki jo EU zajema.
Kateri izmed petih scenarijev (status quo; osredotočenje na enotni trg; koalicija voljnih; manj ukrepov, ki pa bodo učinkovitejši; federalizem) je sicer po vašem mnenju najverjetnejši? Kot pravim, gre za ugibanja. Če se je Evropska komisija že odločila dati svoj prispevek k razmisleku o prihodnosti Evropske unije, potem bi pričakoval njeno (pre)drznost: udariti po mizi, zastaviti svoj ugled in predlagati pot naprej, pokazati, kje naj bo Evropa čez 20, 25 let. Jacques Delors je vodil takšno komisijo. Vprašanje je, ali je Komisija v tej sestavi tega premisleka sploh sposobna. Ob 50-letnici podpisa rimskih pogodb se je precej govorilo tudi o t. i. politični neenotnosti držav, o tem, da EU nima skupne zunanje politike itd. Danes imamo visoko predstavnico za zunanjo politiko, a omenjene enotnosti pa še zdaleč ne. Je ta sploh mogoča glede na tako različne (zunanjepolitične) interese držav članic? Neenotnost je vsekakor nevralgična točka Evropske zunanje politike. Evropska unija seveda ni avtokratska institucija, nima ""Velikega vodje"" - tega tudi nihče noče, upam, da je vsaj v tem smislu zgodovina dovolj povedna. Države nikoli ne bodo v vsem enotne. Problem je v tem, da zaradi partikularnih, pragmatičnih, na domače volivce orientiranih stališč posamezni voditelji zanemarjajo širšo sliko. Ta pa je, da bo v mednarodnih odnosih, denimo, Poljska, ki si, mimogrede, želi biti pomemben akter v EU-ju, bistveno manj konkurenčna in vplivna, če bo nastopala sama navzven ali solirala navznoter, kot pa, če bo nastopala kot del kohezivne, močne Evropske unije. Politiki, z njimi državljani (trenutno predvsem v srednji Evropi) ter seveda državljani drugih držav, ki podpirajo takšno državnocentrično politiko, če bo ta vztrajala na dolgi rok, bodo slej kot prej zanjo tudi plačali – in mi z njimi, ker se takemu odnosu do evropskega integracijskega procesa aktivno ne zoperstavimo.
Ko že govoriva o soliranju in egoizmu: pred Unijo je verjetno največji izziv v vsej zgodovini: brexit. Jasno je, da je Evropo izid referenduma ujel povsem nepripravljeno, zato ni tako nenavadno, da ne Unija ne Velika Britanija ne vesta zares, kako bi se izstopa sploh lotila. Težko je napovedovati prihodnost, pa vendar: je glede na razdeljenost glede izstopa tudi znotraj Združenega kraljestva (Škotska, S. Irska, Wales že omenjajo ločene referendume) brexit, kot je bil zamišljen ob referendumu, sploh realen? Brexit v resnici odpira več vprašanj, kot jih zapira. To je ta širša slika, o kateri govorim. Tisti, ki so spodbujali brexit, so imeli pred očmi zelo ozke interese, v bistvu zreducirane na priseljence in od britanskih evroskeptičnih medijev odlično skonstruirano sovraštvo do Evropske unije (tudi na podlagi laži, napačnih podatkov) ter sovraštvo do Evropskega sodišča za človekove pravice; to, mimogrede, z Evropsko unijo nima neposredne zveze, ampak deluje v širšem institucionalnem ustroju Sveta Evrope.
Tega, o tem sem prepričan, mnogi britanski volivci, ki so takrat odšli na volišča, še danes ne razumejo. So se pa zato odrekli vsem finančnim podporam EU-ja, visokošolske in raziskovalne institucije so odrezali od zanje in za evropske kolege vitalnega sodelovanja na področju znanosti, Nigel Farage, ki je odkrito lagal britanski javnosti, da bo ta ob brexitu dobila nazaj 350 milijonov funtov tedensko, hkrati pa po BBC-ju razlagal, da so za izhod glasovali ""dostojni državljani"", žal za svoje ravnanje in laganje ni pristal tam, kjer mu je mesto: v zaporu. Namesto tega še vedno redno vleče plačo v Evropskem parlamentu. In ob vsem tem škotskega referenduma pa želje Ircev po združitvi sploh še nisem načel! Prav neverjetno, res, kaj britanski in ne nazadnje evropski javnosti uspe pogoltniti.
Preostale članice so presenetljivo enotne, ko gre za stališče do Velike Britanije po omenjenem referendumu. Je mogoče, da bo ""zunanji sovražnik"", če lahko tako rečemo procesu brexita, dejansko strnil vrste članic?Velika Britanija ni zunanji sovražnik. Njen pomen je ogromen za Evropsko unijo, ne samo v gospodarskem, tudi v političnem smislu. Kadar koli se je Velika Britanija umaknila iz Evrope, so bile v Evropi težave. Velika Britanija mora sprejeti, da bo cena za izhod iz Evropske unije ogromna. Toda Evropska unija in Velika Britanija potrebujeta druga drugo, saj ju družijo številni problemi, kjer bo treba iskati skupne rešitve. In ne nazadnje, Velika Britanija ostaja članica zveze Nato - torej lahko države članice Evropske unije, ki so članice zveze Nato, računajo na njeno pomoč, če bi bilo treba. A kot rečeno, medsebojna povezanost ne more biti žrtev ""pogajanj"". Račun je državi, ki se odreče članstvu, treba izstaviti, to je nesporno, ne bi pa smela Cameronova politična preračunljivost ali Mayino pomanjkanje občutka za realnost voditi k popolni destabilizaciji odnosov med Veliko Britanijo in Evropsko unijo. Velik izziv za Unijo oz. celo Evropo je tudi t. i. prebežniška kriza, ko se je jasno pokazal razkol med posameznimi članicami in razkril temnejšo plat Evrope. Jasno je, da se migracij ne da ustaviti in da se je treba s težavo spoprijeti drugače. Glede na neodločnost v odzivanju na krizo se zdi, da se Unija tega vprašanja očitno sploh ne zna lotiti, kaj šele rešiti. Se motim?Evropska unija je v težavah zato, ker 'vprašanja' prebežnikov ne zna osmisliti v okviru svojih lastnih norm in vrednot, za katere se je zavzemala od konca druge svetovne vojne dalje. Vse se začne in konča pri treh točkah. Prvič, Evropska unija je vseskozi slovela kot zagovornica človekovih pravic. Toda tudi znotraj Unije postaja čedalje bolj jasno, da sicer temeljnih človekovih pravic v resnici ne priznavamo vsakomur. Kar je paradoksalno. Ne moreš na vseh regionalnih in svetovnih forumih zagovarjati temeljnih človekovih pravic, hkrati pa jih ne zagotavljati vsem in se pri tem skrivati za mednarodnopravnimi normami. Treba se je pač odprto in kristalno jasno odločiti, kaj želimo zastopati v mednarodnih odnosih, in temu ustrezno in konsistentno vseskozi tudi ravnati.
Drugič, Evropska unija je pri naslavljanju arabske pomladi zopet pozabila na širšo sliko. Eno je odstraniti samodržce, drugo pa razumeti ustroj družbe, ki jo samodržci obvladujejo. Ne vem, koliko so pri oblikovanju politik, denimo, do Libije ali Sirije sodelovali zgodovinarji, religiologi, antropologi, interdisciplinarni strokovnjaki za bližnjevzhodna vprašanja. Če bi, bi se mi morda o teh vprašanjih danes ne pogovarjali. Tako pa se države spopadajo s krizo, ki je niso vajene. Kot relevanten se je pokazal rek ""If you think knowledge is expensive, try ignorance"" (Kdor misli, da je znanje drago, ne ve, koliko stane nevednost).
Nepoznavanje, nerazumevanje, nevključevanje strokovne javnosti v oblikovanje tako občutljive politike, kot je sosedska, nosi s seboj stroške, ki jih bo Evropska unija morala še dolgo plačevati – če bo seveda želela, da se njeno okolje politično in gospodarsko stabilizira. Mislim, da bo kar veliko denarja moralo biti usmerjeno v projekte, ki bodo krepili infrastrukturo in človeške vire držav, ki so ob arabski pomladi potegnile najkrajšo.
Tretjič, očetje evropskega integracijskega procesa, Monnet, Schuman, so poleg gospodarstva in demokratične ureditve držav članic močno poudarjali solidarnost kot enega izmed ključnih temeljev razvoja in poglobitve integracijskega procesa. Ta temelj je močno spodjeden, še premalo pa se zavedamo razsežnosti tega nebrzdanega egoizma. Danes prebežniki jutri pa … kaj? V Evropski uniji je nujno treba opraviti premislek o tem, kaj v sodobnih mednarodnih okoliščinah države članice razumejo pod terminom ""solidarnost"", saj bo od tam dalje lažje oblikovati konkretne politike. Tudi drugi problemi že obstajajo, mar ne? Nekaj let se je govorilo samo o reševanju Grčije. In da je v težkem položaju Španija, pa tudi Italija. Potem je pa udarila prebežniška kriza in o tem se skorajda ne govori, z izjemo občasnih poročil, kako Grki životarijo. Kako ocenjujete reševanje grške finančne krize z zdajšnje perspektive?Se vam zdi, da se ne? Morda ne na prvih straneh, toda to ni pozabljena tema. Na prvih straneh premalo zvemo tudi o nekaterih drugih, potencialno eksplozivnih vprašanjih. Makedonija na primer. To so pač stvarnosti, ki jim ne moremo do živega. Dokler ne pride do incidenta s smrtnimi žrtvami, medijev tematika ne zanima, saj se slabo prodaja. Dandanašnje novinarstvo pa ne živi od raziskovalnih novinarjev, ampak od udarnih, če se le da nasilnih novic. Morda res ne bi bilo slabo imeti res obširnega intervjuja s kom izmed vplivnih akterjev pri reševanju grške krize, saj si ta tematika zasluži nič manj kot to. Z enim odgovorom na eno vprašanje tega preprosto ni mogoče storiti.
Zdi se, da se državljani EU-ja dejansko ne zavedajo, kaj vse jim na praktični ravni omogoča članstvo njihove države v EU-ju. Tako se večini zdi, da zgolj plačujemo Bruslju in le malo dobimo v zameno. Zakaj Bruselj ne vloži več v ozaveščanje oz. lahko bi rekli tudi promocijo EU-ja? Ne bi rekel, da Bruselj premalo vlaga v promocijo EU-ja. Morda so le časi nekoliko drugačni. Javnost, se mi zdi, je že prepričana o tem, kakšne priložnosti ponuja EU. Manj pa ve o tem, kakšne odgovore ima Unija na vsakdanje, realne probleme ljudi, ki se ne znajdejo vedno enako dobro v sedanjem obdobju globalizacije. Tu je ključni izziv, s katerim se mora spopasti Evropska komisija. Dober primer je bilo nedavno srečanje Junckerja z mladimi v Ljubljani. Poznamo floskulo, da so mladi naša prihodnost. Manj pa izpostavljamo to, da prav oni postavljalo konkretna vprašanja, na katera terjajo konkretne odgovore.
Mislim, da mladi, ki so se udeležili pogovora z Junckerjem, niso bili preveč zadovoljni. Evropska integracija je samo enkrat potekala od zgoraj navzdol: v petdesetih letih prejšnjega stoletja, ko se je ustanavljala. Po mrtvilu v letih 1965-1985 pa se je integracija začela krepiti od spodaj navzgor. V tem kontekstu se je, ob razmišljanju, kako okrepiti evropski integracijski proces, ne samo skozi ozaveščanje, treba zavedati dejstva, da globalizacija, ko gre kaj narobe, najprej useka 'spodaj' (med revnejšimi). Z njimi se je treba najprej pogovarjati, na njihova vprašanja je treba dajati konkretne odgovore.
Primer? Kot prodekan za mednarodno dejavnost sem med drugim pristojen za mednarodne študentske izmenjave v okviru programa Erasmus, ki, mimogrede, letos praznuje 30. obletnico. Čeprav študentske izmenjave zelo spodbujajo, to danes postaja nekakšno razredno vprašanje. Zaradi čedalje večjih ekonomskih razlik se pojavlja vse več študentk in študentov, ki si odhoda na izmenjavo ne morejo privoščiti. To je konkreten problem, ki sicer ni neopažen in se naslavlja, to je treba poudariti. Toda denarja, namenjenega revnejšim, zainteresiranim za študentsko izmenjavo, je žal premalo. Kako naj si potem tak študent, ki ne zmore finančnega bremena, kljub subvencijam, ustvari konkretno, pozitivno sliko o Evropi in Evropski uniji?
Torej ne verjamete v rešitve 'od zgoraj'? Govori se namreč tudi o novi evropski ustavi, za katero je pobudo dala Slovenija. Za zdaj so odzivi nanjo iz drugih članic še zadržani, pa tudi slovenski politični vrh je pri njenem promoviranju neusklajen. Je ta ustava po vašem mnenju realna?Ne, mislim, da ni realna, čeprav mi je osebno ideja o federalni Evropi vedno bila simpatična. Zgolj taka, če že ne federalna, pa vsaj dovolj kompaktna Unija, je lahko konkurenčna v sodobnih mednarodnih odnosih, ob bok silam, kot so Kitajska, ZDA, Ruska federacija, Indija … A do politične unije je še daleč, še s kohezivnostjo imamo težave. Hkrati pa mora za takim dokumentom stati bistveno več tako političnega kot ekonomskega kapitala kakor tudi več družbene odgovornosti. Če naj 'ustava' zagotavlja načela, povezana s temeljnim človekovim dostojanstvom, denimo, da nihče nikoli in nikdar ne sme biti lačen ali da ima pravico do človeka vredne in pravočasne zdravstvene oskrbe, potem mora to biti udejanjeno tudi v praksi."
http://www.rtvslo.si/slovenija/muiznieks-ob-koncu-obiska-se-vedno-obzaluje-sprejetje-novele-o-tujcih/418064,prebežnik,488,"
					23. marec 2017 ob 18:34,zadnji poseg: 23. marec 2017 ob 19:50
					Ljubljana - MMC RTV SLO, STA","
Sa. J.
",Muižnieks ob koncu obiska še vedno obžaluje sprejetje novele o tujcih,"Komisar Sveta Evrope za človekove pravice Nils Muižnieks je ob koncu štiridnevnega obiska izrazil upanje, da novele zakona o tujcih nikoli ne bo treba uporabiti.
Muižnieks je na zadnji novinarski konferenci pred odhodom poudaril, da Slovenija ni več država prehoda, saj bodo nekateri prebežniki v Sloveniji tudi ostali. Zato mora država okrepiti svoja prizadevanja za vključevanje prebežnikov v družbo, pri pripravi programov integracije pa bi morali po komisarjevem mnenju sodelovati tudi prebežniki.
Znova je izrazil tudi obžalovanje, da je Slovenija kljub nasprotovanju Sveta Evrope in nevladnih organizacij za človekove pravice sprejela novelo zakona o tujcih, ki omejuje možnosti za pridobitev azila. Muižnieks je sicer pozdravil sodelovanje države pri preseljevanju in nameščanju prebežnikov, vendar je opozoril, da bodo potrebni dodatni ukrepi za premostitev časa od prejetja statusa begunca do prejemanja denarne socialne pomoči.
Kot pereče je omenil tudi težave prebežnikov pri dostopu do socialnih stanovanj in pri najemanju stanovanj na prostem trgu, kjer se morajo včasih spopasti tudi z diskriminacijo.
Noben Rom ne bi smel živeti v pomanjkanjuDotaknil se je tudi razmer, v katerih živijo Romi. Med obiskom Slovenije se je namreč ustavil v Dobruški vasi v občini Škocjan na Dolenjskem, kjer nimajo niti tekoče vode niti elektrike, higienske razmere pa so slabe.
Čeprav je opazil, da so oblasti v zadnjih desetih letih vložile precej truda v izboljšanje položaja Romov, bi morali po Muižnieksovih besedah enkrat za vselej poskrbeti, da noben Rom ne bo živel v pomanjkanju.
Slovenija mora ostati socialna državaKomisarja skrbijo tudi podatki, da revščina v Sloveniji vse od začetka ekonomske krize leta 2008 narašča, opozoril je na naraščajoče število dolgotrajnih brezposelnih in revnih zaposlenih ter na revščino, ki se prenaša z generacije na generacijo.
""Slovenija mora ostati na poti socialne države, z močnimi ukrepi, ki državljane varujejo pred revščino,"" je povedal Muižnieks. Ob tem je državo pozval, naj čim prej, ko bo mogoče, razveljavi tudi preostanek varčevalnih ukrepov.
Na koncu je izpostavil tudi vprašanje zagovornika načela enakosti, ki je bil izvoljen oktobra lani, a še vedno nima pogojev za delo, ki ga mora opravljati po zakonu.
Brglezova zagotovila komisarjuKomisar je o vzpostavitvi samostojnega urada zagovornika načela enakosti ob koncu obiska Slovenije govoril tudi s predsednikom DZ-ja Milanom Brglezom. Strinjala sta se, da je Slovenija s to potezo naredila korak v pravo smer, zdaj pa mora zagotoviti še pogoje za delovanje.
Brglez je komisarju pojasnil, da je glede vprašanj Romov v pripravi več predlogov zakonov s tega področja, Slovenija pa se bo še naprej trudila za odpravljanje neenakosti v družbi, še posebej pri ranljivih skupinah.
Še pred srečanjem z Brglezom so komisarja sprejeli člani komisije DZ-ja za peticije ter človekove pravice in enake možnosti pod vodstvom predsednice Eve Irgl (SDS) ter člani delegacije DZ-ja v Parlamentarni skupščini Sveta Evrope pod vodstvom predsednice Ksenije Korenjak Kramar (SMC).
Komisar se je v preteklih dneh med drugim sešel tudi z varuhinjo človekovih pravic Vlasto Nussdorfer, predsednikom republike Borutom Pahorjem in premierjem Mirom Cerarjem, z nekaterimi ministri in predstavniki nevladnih organizacij."
http://www.rtvslo.si/slovenija/slovenija-sprejela-cetrto-skupino-beguncev-iz-solidarnostne-sheme/418043,prebežnik,113,"
					23. marec 2017 ob 15:50
					Ljubljana - MMC RTV SLO, STA","
Sa. J.
",Slovenija sprejela četrto skupino beguncev iz solidarnostne sheme,"V Slovenijo je v okviru sheme za solidarnostno prerazporeditev beguncev v EU-ju iz Grčije prispela četrta skupina ljudi, ki potrebujejo mednarodno zaščito.
Gre za 24 državljanov Sirije in šest ljudi palestinskega rodu, ki so brez državljanstva. V Slovenijo so prispeli z letalom iz Aten, in sicer v dveh skupinah, 19 ljudi je prispelo 15. marca, 11 pa v sredo.
Prva skupina je prošnje za mednarodno zaščito že vložila, druga jih bo danes. Do končne odločitve bodo nastanjeni v izpostavi azilnega doma v Logatcu.
V Slovenijo je bilo do zdaj premeščenih 165 ljudi. Iz Italije je prispelo 34 državljanov Eritreje, iz Grčije pa 108 državljanov Sirije, 17 državljanov Iraka in šest ljudi brez državljanstva."
http://www.rtvslo.si/slovenija/urad-za-oskrbo-in-integracijo-migrantov-bo-vodila-mojca-spec-potocar/418029,prebežnik,176,"
					23. marec 2017 ob 13:41
					Ljubljana - MMC RTV SLO, STA","
Al. Ma.
",Urad za oskrbo in integracijo migrantov bo vodila Mojca Špec Potočar,"Vlada je sklenila, da bo novoustanovljeni urad vlade za oskrbo in integracijo migrantov kot vršilka dolžnosti vodila Mojca Špec Potočar. Medtem bodo z natečajem iskali kandidate za direktorja.
Njen mandat bo trajal do imenovanja direktorja po natečajnem postopku oziroma najdlje do 26. decembra.
V. d. Mojca Špec Potočar je univerzitetna diplomirana ekonomistka ter magistrica poslovodenja in organizacije. Trenutno je zaposlena v Razvojnem centru Novo mesto kot svetovalka za regionalni razvoj, pred tem pa je od leta 2007 do leta 2015 opravljala naloge direktorice omenjenega centra.
Poklicno kariero je začela v Dolenjski banki. Od 2004 do 2006 je bila vodja revizijske službe na Mestni občini Novo mesto (MONM). Med drugim je bila v. d. direktorice občinske uprave Mestne občine Novo mesto. V letih od 2011 do 2014 je opravljala funkcijo nepoklicne podžupanje Novega mesta.
Urad za oskrbo in integracijo migrantov je vlada ustanovila na začetku marca. Skrbel naj bi za nastanitev prebežnikov, njihovo zdravstveno oskrbo ter vključevanje v izobraževanje in delo. Odlok o ustanovitvi urada določa, da direktorja imenuje in razrešuje vlada na predlog njenega generalnega sekretarja."
http://www.rtvslo.si/svet/v-bih-u-razbili-mrezo-tihotapcev-prebeznikov/417957,prebežnik,110,"
					22. marec 2017 ob 15:12
					Sarajevo - MMC RTV SLO, STA","
A. V.
",V BiH-u razbili mrežo tihotapcev prebežnikov,"V BiH-u so v okviru mednarodne policijske operacije razbili mrežo tihotapcev prebežnikov. Pri tem so aretirali šest ljudi.
Mreža je iz Turčije in Sirije prek BiH-a ali Črne gore tihotapila prebežnike v države Evropske unije, so potrdili v tožilstvu BiH-a. Migranti so tihotapcem plačevali velike denarne zneske. Po podatkih tožilstva in policije BiH-a naj bi tihotapci prek BiH-a ali Črne gore na Hrvaško pretihotapili več deset nezakonitih prebežnikov.
Policija BiH-a je v operaciji Bospor tesno sodelovala s hrvaško policijo. Med osumljenimi, da so sodelovali v organiziranem tihotapljenju ljudi, so državljani BiH-a, Hrvaške in Turčije.
Po poročanju srbske tiskovne agencije Tanjug so v okviru operacije Bospor na Hrvaškem aretirali 14 ljudi."
http://www.rtvslo.si/slovenija/muiznieks-na-obisku-clovekove-pravice-moramo-vzeti-v-svoje-roke/417886,prebežnik,283,"
					21. marec 2017 ob 19:07
					Ljubljana - MMC RTV SLO, STA","
Sa. J.
",Muižnieks na obisku: Človekove pravice moramo vzeti v svoje roke,"Komisar Sveta Evrope za človekove pravice Nils Muižnieks je ob prvem uradnem obisku Slovenije presodil, da je evropska politika pri soočanju s prebežniško krizo odpovedala.
Muižnieks je na predavanju, ki ga je pripravil mednarodni forum ljubljanske pravne fakultete, spregovoril o trenutnih izzivih Evrope na področju človekovih pravic. Poudaril je, da države, namesto da bi varovale človekove pravice zaostrujejo zakonodajo, otežujejo integracijo prebežnikov in se poskušajo ""narediti manj privlačne za migrante"".
Prav tako je ocenil, da je evropska politika odpovedala pri soočanju s prebežniško krizo. Njen temelj je namreč še vedno dublinska uredba, njeno izvajanje pa je po njegovih besedah utvara. Že leta 2015 je Muižnieks ocenil, da bodo države zaradi prebežniškega vala na mejah postavile ograje, veliko prebežnikov pa bo obtičalo v Grčiji, Turčiji in Italiji. ""To se je tudi zgodilo,"" je dodal.
Spremembe mednarodnih konvencij bi bile korak nazajOpozoril je, da je v več državah, tudi v Sloveniji, slišati pozive k spremembi mednarodnih konvencij, kar bi bil po njegovi oceni velik korak nazaj. ""Ljudje se ne zavedajo, da alternativa zdajšnjemu sistemu ni boljši sistem, ampak kaos,"" je poudaril.
Rešitev po njegovem mnenju ni v tem, da se napada sistem, mednarodne konvencije in sodišča, ampak v tem, da ""vzamemo človekove pravice v svoje roke in rečemo, da pripadajo nam"".
Muižnieks je še vedno kritičen do sprejema novele zakona o tujcih v Sloveniji, ker nasprotuje mednarodnim obveznostim države. ""Vaši politiki vedo, da rešitve niso v skladu z mednarodnimi obveznostmi,"" je povedal, glede vladnih argumentov, da bi Slovenija lahko postala ""hotspot"", pa je povedal, da prvič sliši besedi ""hotspot"" in Slovenija v istem stavku.
Slovenijo je sicer pohvalil, ker namerava v okviru premestitvene sheme sprejeti 567 prebežnikov, a pri tem pogreša boljši sistem njihove integracije."
http://www.rtvslo.si/izjava-dneva/miro-cerar/417771,prebežnik,33,"
					20. marec 2017 ob 13:13
					Ljubljana - MMC RTV SLO",None,Miro Cerar,"""Vi in vaša stranka se ukvarjate s kondomi, mi pa se ukvarjamo z resnimi zadevami.""
Premier v odgovoru na očitek poslancu SDS-a Vinku Gorenaku, da je vlada kupila 1.350 kondomov za prebežnike, DZ"
http://www.rtvslo.si/begunska-kriza/v-sredozemskem-morju-resili-vec-kot-3-000-prebeznikov/417749,prebežnik,233,"
					20. marec 2017 ob 10:49
					Rim - MMC RTV SLO, STA","
T. J.
",V Sredozemskem morju rešili več kot 3.000 prebežnikov,"Italijanska obalna straža je pred obalo Libije v reševalnih akcijah rešila več kot 3.000 prebežnikov, ki so skušali čez Sredozemsko morje doseči Evropo.
Po poročanju nemške tiskovne agencije DPA je italijanska obalna straža v 25 reševalnih akcijah rešila 3.315 ljudi, samo ladja Aquarius humanitarne skupine SOS Mediterranee je rešila 1.000 prebežnikov z devetih lesenih in gumijastih čolnov. Med njimi je bilo tudi 200 otrok.
""Po nekaj mirnejših dneh prebežniki zdaj zaradi ugodnih vremenskih razmer prihajajo v večjih skupinah,"" je povedal predstavnik italijanske obalne straže. Po podatkih italijanske vlade so do petka iz morja rešili 16.206 ljudi. Lani so jih v enakem obdobju 11.911. Letos je do zdaj umrlo okoli 520 ljudi.
Iskanje rešitev za sredozemsko potV Rimu se bodo v ponedeljek sešli evropski notranji ministri in predstavniki severnoafriških držav. V središču pozornosti bo iskanje rešitev za omejevanje prebežniškega toka na tako imenovani sredozemski poti. Italija se zavzema za vzpostavitev kontakte skupine kot stalne oblike sodelovanja med članicami Evropske unije, ki jih begunska problematika zadeva najbolj, in severnoafriškimi državami.
Pred kratkim so iz Mednarodne organizacije za migracije (IOM) sporočili, da se je, medtem ko se je prebežniška pot iz Turčije proti Grčiji tako rekoč ustavila, iz Libije proti Italiji povečala za 50 odstotkov. Letos je v Evropo čez morje prišlo že več kot 14.000 prebežnikov, od teh dve tretjini v Italijo. Lani v enakem obdobju več kot 105.000, od tega kar 97.000 v Grčijo."
http://www.rtvslo.si/zabava/iz-sveta-znanih/tim-allen-hollywood-primerja-z-nemcijo-v-30-letih-prejsnjega-stoletja/417739,prebežnik,218,"
					20. marec 2017 ob 09:08
					Los Angeles - MMC RTV SLO","
K. K.
",Tim Allen Hollywood primerja z Nemčijo v 30. letih prejšnjega stoletja,"Tim Allen, igralec, ki se je prikupil televizijskim gledalcem z glavno vlogo v nekdaj popularni seriji Sam svoj mojster, pravi, da Hollywood ni najprijaznejše okolje za konservativce.
""Zelo moraš biti previden tu,"" je dejal Allen v pogovorni oddaji Jimmy Kimmel Live. ""Pretepejo te, če ne verjameš v to, kar verjame večina. Občutek je, kot da smo v Nemčiji sredi 30. let prejšnjega stoletja,"" je bil iskren igralec.
63-letnik je sicer glavni igralec v humoristični seriji Last Man Standing, kjer igra konservativca. A vloga mu ni preveč tuja, saj si s svojim likom deli politična prepričanja.
Tako je brez oklevanja priznal voditelju, da se je udeležil inavguracije. ""Povabili so me in skupaj z veterani sem bil deležen posebne obravnave. Šli smo na ples veteranov, kjer sem se družil z demokrati in republikanci,"" je povedal Allen.
Igralec priznava, da je njegova serija zrcalo ameriške družbe, ki je spremljala prehod Donalda Trumpa iz zvezde resničnostnih šovov v Belo hišo. Allen je sicer znan po tem, da podobno kot njegov stanovski kolega James Woods odkrito deli svoje mnenje o liberalcih. Navsezadnje je veljal za glasnega kritika nekdanjega ameriškega predsednika Baracka Obame, ki ga je celo označil za komunista.
O Trumpu pa pravi: ""Pozabite na neumno s***, ki ga govori o prebežnikih. Mogoče bo lahko celo uredil zadeve, ki jih je treba popraviti."""
http://www.rtvslo.si/slovenija/cerar-se-brani-ocitkov-o-nestrokovnem-kadrovanju-vlade/417731,prebežnik,824,"
					20. marec 2017 ob 07:32,zadnji poseg: 20. marec 2017 ob 20:50
					Ljubljana - MMC RTV SLO, STA","
Sa. J., T. H., A. Č. 
",Cerar se brani očitkov o nestrokovnem kadrovanju vlade,"""V Sloveniji je velik problem, da se ob taki nespoštljivi obravnavi številni dobri kandidati sploh ne prijavljajo več v postopke,"" je glede kadrovanja odgovoril premier Miro Cerar.
Redna marčevska seja DZ-ja se je začela s poslanskimi vprašanji Cerarju, poslance pa je zanimalo predvsem vladno kadrovanje.
Poslanca NSi-ja Jerneja Vrtovca je zanimal način delovanja vlade pri kadrovanju na pomembne položaje v državnih podjetjih in družbah, ki so odgovorne za upravljanje državnega premoženja.
Cerar je poslance spomnil, da vlada ne kadruje, saj so imenovanja predsednikov uprav podjetij v državni lasti v pristojnosti nadzornih svetov. ""Da politika ne kadruje, so pravljice za lahko noč,"" je odgovoril Vrtovec, ki ga ni zmotilo to, da vlada politično kadruje v podjetjih v državni lasti, ker da se to dogaja pod vsako vlado. Težava pa je po njegovem mnenju, ""kako se kadruje"".
Med drugim je opozoril na dvome o primernosti in usposobljenosti nekaterih kandidatov na najpomembnejših položajih. Cerar je v svojem odgovoru izpostavil težavo, da se sposobni kandidati sploh več ne želijo prijavljati za položaje. ""Kdo pa se bo izpostavil takemu javnemu blatenju, kot ga uprizorijo nekateri rumeni mediji. Kdo pa bo kandidiral, če je spodoben človek, če se bo potem o njem začelo namenoma pisati neresnice,"" se je vprašal.
Nato je omenil primer Pošte Slovenije, ko se je v javnosti špekuliralo o kandidatih blizu te ali one politične opcije, na koncu pa je nadzorni svet za nov mandat potrdil starega predsednika uprave in ""se nič od tega, kar se je pisalo, ni zgodilo"".
Cerar Vrtovca in Dobovška pozval, naj postrežeta z dokaziPodobno vprašanje kot Vrtovec je na Cerarja naslovil tudi vodja nepovezanih poslancev Bojan Dobovšek. Najbolj ga bo zanimalo kadrovanje v igralniški družbi Hit, ki ga je označil za ""nepotistično in politično"".
Povzel je nezadovoljstvo, potem ko je nadzorni svet Hita za predsednika uprave imenoval nekoga, ki naj bi podal nepopolno vlogo, ki ni bil favorit kadrovske agencije nadzornega sveta in ki nima referenc v igralništvu, je pa bil izbran, ker naj bi imel povezave z ministrstvom za gospodarstvo. ""Ali so to novi standardi, merila in etika te vlade?"" se je vprašal.
Cerar je odgovoril, da mu je minister dal osebno zagotovilo, da navedba, da je novi predsednik uprave ""njegov osebni prijatelj ali prijatelj njegove prijateljice, ne drži"".
""Upira se mi taka razprava. Navedete trditev, ki ne drži, potem pa mora nekdo na drugi strani stalno dokazovati, da to ni res,"" je izpostavil premier. Oba poslanca je pozval, naj za navedbe poiščeta dokaze. Če nepravilnosti v postopkih so, so mogoča pravna sredstva, da se ugotovijo. ""Ne morem pa razpravljati o zadevah, ki z ničimer niso izkazane,"" je dejal Cerar in sklenil: ""Resna razprava terja korektnost z dejstvi.""
""Slovenija prosilcem za azil ne kupuje luksuznih stvari""Poslanec SDS-a Vinko Gorenak je premierja v vprašanju opozoril na grožnje turškega predsednika Recepa Tayyipa Erdogana z odprtjem meje za prebežnike. Zanimalo ga je, ali je Slovenija na morebitni obsežnejši prebežniški val pripravljena.
Gorenak je Cerarja ob tem tudi opomnil na nekatere razpise, s katerimi so nabavljali potrebščine za prosilce za azil in med katerimi so se znašli tudi nekateri po njegovi oceni predragi in tudi sicer sporni izdelki. Slovenija naj bo solidarna do tistih, ki pomoč potrebujejo, nobenega razloga pa ni, da država za prosilce kupuje kondome, je dejal poslanec SDS-a.
""Vi se ukvarjate s kondomi, mi se ukvarjamo z resnimi zadevami,"" mu je odgovoril premier Cerar. Kot je zatrdil, ne drži, da bi Slovenija za prosilce za azil kupovala luksuzne stvari, pač pa jim zagotavlja osnovne potrebščine. Slovenija bo ostala solidarna članica EU-ja, je zatrdil. Cilj vlade ostaja odgovoren odnos do tega vprašanja oz. human odnos do ljudi, ki bežijo pred vojno, hkrati pa skrb za varnost slovenskih državljank in državljanov, je pojasnil.
Spomnil je, da je Slovenija uspešno obvladala množičen prebežniški val v letih 2015 in 2016. Hkrati pa je zatrdil, da je država tako materialno in kadrovsko kot tudi finančno dobro pripravljena na morebiten nov številčnejši val prebežnikov.
Aprila v javnost zakon, ki bi prepovedal transmaščobePredlog sprememb zakona o zdravstveni ustreznosti živil, ki prihajajo v stik s temi živili, gre v javno razpravo v začetku aprila je v odgovoru na poslansko vprašanje Luke Mesca (ZL) o pripravi zakonskih rešitev, s katerimi bi prepovedali prekomerno vsebnost transmaščob v živilih, napovedala ministrica za zdravje Milojka Kolar Celarc.
Zamuda pri pripravi zakona je po njenih besedah nastala, ker so potrebovali podatke o vsebnosti v živilih. Pripravljen pa je tudi tehnični predpis, ki ga moramo v skladu s postopki poslati v postopek notifikacije na Evropsko komisijo.
Po navedbah ministrice so predhodni rezultati pokazali, da vnos transmaščob za splošno populacijo v Sloveniji ne pomeni pomembnega tveganja za javno zdravje, vsebnost teh maščob v predpakiranih živilih pa pomeni povečano tveganje predvsem za posamezne populacijske skupine. Kot primer je omenila vaflje in podobna živila, ki jih največ uživajo otroci.
Ministrica je zagotovila, da je predlog usklajen z upravo za varno hrano in strokovnjaki, ki izvajajo omenjeni raziskovalni projekt. Na neformalni ravni so potekala tudi usklajevanja s predstavniki živilske industrije."
http://www.rtvslo.si/begunska-kriza/leto-dni-po-zaprtju-balkanske-poti-na-prehod-caka-70-000-prebeznikov/417672,prebežnik,398,"
					19. marec 2017 ob 07:25
					Atene/Bukarešta/Beograd/Budimpešta - MMC RTV SLO","
Boštjan Anžin, Radio Slovenija
",Leto dni po zaprtju balkanske poti: na prehod čaka 70.000 prebežnikov,"Pred letom dni se je, vsaj uradno, zaprla balkanska begunska pot, prek katere je več kot milijon migrantov doseglo zahodno Evropo. Danes na poti od Turčije prek Bolgarije ali Grčije proti severu stoji več kot 500 kilometrov ograj, ki naj bi preprečile ponoven begunski val.
Po državah na tej poti že zdaj čaka skupaj okoli 70.000 prebežnikov, ki iščejo nove poti, npr. prek Bosne in Hercegovine, ob vse večjih nesoglasjih s Turčijo pa se povečuje strah, kaj v primeru, če bi dogovor z Unijo propadel.
Dogovor Turčije in Evropske unije ter ostali ukrepi so število prebežnikov drastično zmanjšali. V prvih dveh mesecih tega leta je iz Turčije na grške otoke prišlo nekaj več kot 2.000 prebežnikov, lani v enakem obdobju skoraj 125.000. Ob tem je Grčija, kjer čaka okoli 60.000 ljudi, že zdaj povsem preobremenjena. Razmere so slabe, postopki za azil se vlečejo, preselitev prebežnikov znotraj unije ostaja predvsem na papirju. Mnogi tako poskušajo naprej s pomočjo tihotapcev.
Bolgarija postavila 200 km ograje, Madžarska gradi že drugoOb ograjah, ki na mejah rastejo tudi iz strahu, da bi Turčija svoje meje proti Balkanu odprla za 2 in pol milijona ljudi, ki so se zatekli tja, je poostren nadzor začela evropska mejna straža, na meji med Makedonijo in Grčijo so še vedno policisti iz evropskih držav. Bolgarija je na meji s Turčijo zgradila že kot 200 kilometrov ograje, Madžarska na meji s Srbijo postavlja že drugo, pametno, opremljeno z najnovejšo tehnologijo. Madžari, ki so ves čas deležni kritik človekoljubnih organizacij, nameravajo vse prosilce za azil do konca postopka preseliti v začasne kontejnerske centre na južni meji, okoli 100 prebežnikov pa tam že zdaj gladovno stavka, ker ne želijo biti v zaprtih centrih.
V Srbiji se je nabralo že več kot 7.800 prebežnikov, več kot 1.000 jih je – mnogi po lastni izbiri – še vedno po parkih in zapuščenih stavbah Beograda ter srbskih mest ob meji z Madžarsko. Ilegalno poskušajo na drugo stran, a jih Madžari praviloma ujamejo in vrnejo.
Za azil zaprosili avgusta lani, mejo lahko prečkajo šele zdajUradno tam lahko mejo prečka 10 prosilcev za azil na dan, trenutno so na vrsti tisti, ki so za prehod zaprosili avgusta lani. Še počasneje gre pri samskih moških, po nekaterih ocenah bi tisti, ki bi za prehod zaprosili danes, čakali do pet let. Tudi v Bolgariji je okoli 3.500 prebežnikov, več 100 pa jih je izginilo, najbrž ilegalno proti zahodu."
http://www.rtvslo.si/kultura/drugo/ajev-gromozanski-coln-z-begunci-kot-poklon-cloveski-tragediji-danasnjega-casa/417586,prebežnik,421,"
					17. marec 2017 ob 18:16
					Praga - MMC RTV SLO","
M. K.
",Ajev gromozanski čoln z begunci kot poklon človeški tragediji današnjega časa,"Aj Vejvej, eden najvidnejših sodobnih kitajskih umetnikov, znan zagovornik človekovih pravic in družbeni komentator, je v Narodni galeriji v Pragi postavil svojo največjo instalacijo do zdaj. Z njo nadaljuje boj za številne prebežnike, ki se v iskanju boljšega življenja podajajo na pogosto brezupno potovanje proti obalam Evrope.
Podobno kot ob lanski retrospektivi v Firencah je tudi tokrat za osrednji simbol instalacije izbral gumijast čoln. Medtem ko je okna piana nobile palače Strozzi prekril z nizom rdečih napihljivih čolnov, gre zdaj za eno samo gromozansko črno plovilo, v katerem sedijo natrpane napihljive figure prebežnikov. Natanko 258 jih je stisnjenih na 70 metrov dolgem čolnu. Instalacija, ki jo je umetnik naslovil Zakon popotovanja, posveča na tisoče ljudem, ki so utonili med begom čez Sredozemsko morje.
Umetnik, znan nasprotnik kitajske vlade, je v letih, odkar se Evropa spoprijema z begunsko krizo, kritiko preusmeril proti Zahodu. Tudi aktualna postavitev, ki bo v praški galeriji na ogled do 7. januarja prihodnje leto, je v prvi vrsti obsodba politikov in njihovega ignorantskega odnosa do prebežnikov. ""Moje sporočilo je zelo jasno: politiki ali politične skupine ne smejo biti kratkovidne oz. brez vizije, ne smejo za politične točke žrtvovati človekovega dostojanstva in pravic,"" Ajeve besede povzema AFP.
""To je tragedija in hkrati zločin"" ""Menim, da je to zelo, zelo sramotno obnašanje,"" dodaja umetnik, ki je svojo instalacijo namerno postavil v državi, eni izmed ostrih nasprotnic obveznim kvotam za premestitev beguncev. ""Če ne bomo sprejeli ljudi, ki so žrtve vojne in obupano iščejo mir, kriza ne bodo udarila prizadetih, ampak tiste, ki se pretvarjajo, da težav ni,"" je še dejal 59-letni slikar, kipar in fotograf: ""To je tragedija in hkrati zločin.""
Aj od konca leta 2015 obiskuje aktualna begunska žarišča, ki jih, največkrat brez komentarja, osvetljuje na svojem profilu na Instagramu. Ustavil se je na meji med ZDA in Mehiko, med Turčijo in Sirijo, lani pa postavil spomenik prebežnikom na grškem otoku Lezbos. Umetnik meni, da ne gre za begunsko krizo, ampak krizo človeštva. ""Ob soočenju z begunci smo izgubili svoje najbolj temeljne vrednote,"" poudarja.
Noetova barka sodobnega sveta Mesto postavitve instalacije ni naključno. Postavljena je v stavbi, kjer je bila med letoma 1939 in 1941 zbirna točka Judov, preden so jih deportirali v taborišče Terezin. S tem zgodovinskim poudarkom je postavitev tudi opomnik o tem, do česa lahko privede sprenevedanje in ignoriranje problematike. Gumijast čoln je kot sodobna podoba Noetove barke, ki brezupno v praznini mogočne dvorane pluje neznanemu naproti. Monumentalna instalacija prenatrpanega čolna je Ajev poklon človeški tragediji današnjega časa in človekovemu večnemu hrepenenju po pripadnosti in domu."
http://www.rtvslo.si/begunska-kriza/orban-druga-ograja-na-meji-s-srbijo-bo-dokoncana-do-konca-maja/417566,prebežnik,317,"
					17. marec 2017 ob 14:59,zadnji poseg: 17. marec 2017 ob 15:48
					Budimpešta, Ženeva - MMC RTV SLO, Reuters, STA","
J. R.
",Orban: druga ograja na meji s Srbijo bo dokončana do konca maja,"Madžarski premier Viktor Orban je postavitev še druge ograje na madžarski meji s Srbijo napovedal do konca meseca maja. Mednarodna organizacija za migracije je medtem sporočila, da so od oktobra 2015 znotraj držav EU-ja premestili več kot 14.000 ljudi.
Madžarska ograjo postavlja zaradi možnosti novega vala prebežnikov iz Turčije, je v pogovoru za madžarski nacionalni radio povedal Orban. Ob tem je sodbo Evropskega sodišča za človekove pravice (ESČP), ki je madžarski vladi naložilo plačilo 10.000 evrov odškodnine prosilcema za azil iz Bangladeša, označil za absurdno. ESČP je Madžarski kazen naložilo, ker je prosilca nezakonito priprla in ju kasneje deportirala v Srbijo.
Po Orbanovih besedah sodba ""podpira tihotapce, bruseljske birokrate in organizacije, financirane iz tujine"", pri čemer je meril na madžarsko podružnico Helsinškega odbora za človekove pravice, ki je bangladeška begunca zastopala v Strasbourgu.
Madžarski parlament je prejšnji teden sprejel tudi nov zakon, po katerem morajo biti prosilci za azil, dokler ne končajo obravnave njihovih prošenj za azil, zaprti v prehodnih centrih ob meji. Zakon je v mednarodni skupnosti naletel na številne kritike, saj naj bi kršil mednarodno pravo.
Več kot 14.000 premestitev iz Grčije in ItalijeMedtem je Mednarodna organizacija za migracije (IOM) sporočila, da so od začetka izvajanja programa premestitev prosilcev za azil oktobra 2015 iz Grčije in Italije v druge države članice EU-ja premestili 14.439 prosilcev za azil. Od začetka letošnjega marca so iz Grčije v Belgijo, Estonijo, Nemčijo, Slovenijo, Španijo, na Malto in Portugalsko skupno premestili 367 ljudi.
Namestnica direktorja IOM-a Laura Thompson je poudarila, da je moč programa premestitev za Evropsko unijo dvojnega pomena, saj izraža sodelovanje med članicami ter omogoča nov začetek za skoraj 14.500 premeščenih prosilcev za azil.
Letos je do 15. marca prek morja v Evropo prispelo 19.722 prebežnikov, od tega 80 odstotkov v Italijo, večina preostalih pa v Španijo in Grčijo. V istem obdobju lani je prek morja v Evropo prišlo 154.416 prebežnikov, so sporočili s sedeža IOM-a v Ženevi."
http://www.rtvslo.si/svet/erdogan-evropi-vase-vrednote-so-zacele-spopad-med-krizem-in-polmesecem/417476,prebežnik,375,"
					16. marec 2017 ob 15:23
					Ankara/Bruselj - MMC RTV SLO, Reuters, STA","
A. Č.
",Erdogan Evropi: Vaše vrednote so začele spopad med križem in polmesecem,"Besedni dvoboj med Nizozemsko in Turčijo se še naprej zapleta, saj je turški predsednik Recep Tayyip Erdogan Nizozemski sporočil, da je izgubila Turčijo kot prijateljico. Turški zunanji minister Mevlüt Cavusoglu pa je nizozemske socialdemokrate označil za fašiste. ""Hej, Rutte. Z volitev si morda izšel kot zmagovalec, a vedeti moraš, da si izgubil Turčijo kot prijateljico,"" je v televizijskem nagovoru Erdogan sporočil novemu-staremu nizozemskemu premierju Marku Rutteju. Ob tem je udaril še po EU-ju. ""Sram naj bo EU. Dol z vašimi načeli, vrednotami in pravico … Začeli so spopad med križem in polmesecem, ni druge razlage,"" je dejal. Nič manj prizanesljiv ni bil niti Cavusoglu: ""Ni razlike, če pogledate socialdemokrate in fašističnega Wildersa. Imajo isto miselnost."" Hkrati je napovedal, da se bo v Evropi začela verska vojna. ""Ker so bili različne vere, so se pred stotimi leti pobijali med sabo,"" dejal turški zunanji minister, pri tem pa ni pojasnil, na kaj se nanaša njegova izjava. ""A naučili so se lekcije in ustanovljena sta bila Evropska unija in Svet Evrope. Evropa se vrača v te stare čase,"" je pristavil.
Podvomil je tudi o nizozemskem razumevanju človečnosti, demokracije in svobode. ""Videli boste, v prihodnosti bomo naredili nadaljnje korake,"" je še posvaril, ne da bi podrobno pojasnil, kaj ima v mislih.
Turčija se je v preteklih tednih zapletla v diplomatske spore z Nizozemsko in Nemčijo, ker tamkajšnje oblasti turškim ministrom niso dovolile, da bi nastopili v nekaterih mestih v omenjenih državah na predreferendumskih zborovanjih v podporo aprilskemu referendumu o ustavnih spremembah v Turčiji. Erdogan je zato večkrat obe državi obtožil, da sta nacistični.
Bruselj pričakuje, da bo Turčija spoštovala sklenjeni dogovorPri Evropski komisiji so se odzvali zgolj s sporočilom za javnost, da EU ostaja zavezan uresničevanju dogovora s Turčijo o beguncih in enako pričakuje tudi od Turčije. Ta je namreč v zadnjih dneh zaradi spora z Nemčijo in Nizozemsko že večkrat zagrozila s prekinitvijo dogovora, ki je prekinil prihod množice prebežnikov prek njenega ozemlja v Evropo. Causoglu je nazadnje v sredo dejal, da dogovor preučujejo. Če EU ne bo izpolnil pogojev, kot je odprava vizumov za turške državljane, bi lahko dogovor odpovedali. ""Dogovor lahko prekinemo enostransko (...), odslej lahko rečemo, da ga ne bomo uresničevali, in bo konec,"" je pribil in dodal, da ""za to ne potrebujemo nikogaršnjega dovoljenja""."
http://www.rtvslo.si/svet/escp-obsodil-madzarsko-zaradi-nezakonitega-priprtja-in-deportacije-prebeznikov/417290,prebežnik,242,"
					14. marec 2017 ob 15:37
					Strasbourg - MMC RTV SLO, STA","
B. V.
",ESČP obsodil Madžarsko zaradi nezakonitega priprtja in deportacije prebežnikov,"Evropsko sodišče za človekove pravice je obsodilo Madžarsko, ker je nezakonito priprla prosilca za azil iz Bangladeša in ju deportirala v Srbijo. Madžarska ni posamično pregledovala prošenj za azil.
V sodbi piše, da mora Madžarska vsakemu prebežniku izplačati 10.000 evrov odškodnine. Budimpešta se lahko na odločitev sodišča še pritoži, poroča nemška tiskovna agencija DPA.
Prosilca za azil sta septembra 2015 po balkanski begunski poti prišla na Madžarsko, kjer so ju v obmejnem mestu Röszke za 23 dni namestili v zastražen in ograjen prehodni center. Do njiju ni imel dostopa niti odvetnik. V sodbi piše, da je to ""faktično že odvzem prostosti"" in da je manjkala pravna podlaga za tovrstno priprtje.
Kot je izpostavilo sodišče v Strasbourgu, madžarske oblasti niso posamično pregledale prošenj za azil, ampak so sistematično upoštevale seznam varnih tretjih držav, na katerem je tudi Srbija. Pri tem pa madžarska vlada ni znala točno pojasniti, zakaj je Srbija uvrščena na seznam. Postopek obravnave prošnje za azil je tako tožnika iz Bangladeša izpostavil nevarnosti, da bi ju deportirali vse do Grčije, kjer pa bi ju pričakale ""nečloveške in poniževalne namestitvene razmere"".
Zaprtje prebežnikov v centre ob mejiMadžarska že od jeseni leta 2015 krepi nadzor svoje meje s Srbijo in Hrvaško, med drugim z gradnjo ograj, s katero želi prebežnikom onemogočiti vstop v državo. Prejšnji teden je madžarski parlament sprejel zakon, ki določa, da morajo biti prosilci za azil, dokler ne končajo obravnave njihovih prošenj za azil, zaprti v prehodnih centrih ob meji."
http://www.rtvslo.si/begunska-kriza/prebezniki-opozarjajo-da-jim-vkljucevanje-otezujeta-izolacija-in-nemobilnost/417226,prebežnik,398,"
					13. marec 2017 ob 17:46
					Ljubljana - MMC RTV SLO, STA","
A. Č.
","Prebežniki opozarjajo, da jim vključevanje otežujeta izolacija in nemobilnost","Aktivisti in prebežniki so na predavanju Migrant/ka kot politični subjekt v globalni dobi izginotja politike predstavili razloge za težavno integracijo beguncev. Opozarjajo na izolacijo in slabo mobilnost.
""Migrante moramo nehati predstavljati kot ljudi z grozno življenjsko izkušnjo, treba se je ukvarjati s tem, da so tukaj in so del naše družbe,"" je na predavanju, ki sta ga na ljubljanski fakulteti za družbene vede organizirala Mirovni inštitut in katedra za medijske in komunikacijske študije, povedal aktivist iz tovarne Rog Arne Zupančič. Izpostavil je, da poudarjanje pomena varnosti pri politikih vpliva na vsakdan, s katerim se ubadajo prebežniki. S takšnim odnosom država po njegovem mnenju ustvarja institucionalizirano ločevanje ljudi in vtis, da so begunci radikalno drugačni od nas.
Begunec iz Afganistana Šaraf Hašami, ki trenutno živi v tovarni Rog, je v Sloveniji za azil zaprosil že pred šestimi leti, a do zdaj od ministrstva za notranje zadeve ni dobil nikakršnega odgovora. ""Ko sem prišel, me niso obravnavali kot človeka, ampak kot žival,"" je dejal Hašami. Izpostavil je, da begunci večinoma ne dobijo dobre hrane in nimajo urejene ustrezne zdravstvene oskrbe, saj je za zdravstvene storitve treba plačati, česar pa si z 18 evri žepnine, ki jo dobijo vsak mesec, ne morejo privoščiti.
Rade bi delale, a je prva prepreka že jezik Njihovo integracijo pa otežuje predvsem njihova nemobilnost, je povedala aktivistka delovne skupine za vključevanje prebežnic v skupnost Teja Reba. Poudarila je, da je npr. azilni dom na Viču, v katerem so nastanjene ženske, precej daleč od avtobusne postaje, pa tudi vozovnica za javni prevoz zaradi nizke mesečne žepnine večini ni dostopna, torej so izolirani od družbe, v katero naj bi se vključili.
Veliko prebežnic ima tudi resne ginekološke težave in težave z zobmi, je povedala Rebova in pojasnila, da je večina žensk ob prihodu v Slovenijo v delovni skupini zavzeto sodelovala, po letu dni v negotovem položaju pa jih je veliko obupalo in le še čakajo na odgovor z ministrstva. Rebova je povedala še, da so prebežnice izrazile željo po delu, a je za zdaj velika težava že (ne)znanje angleškega in slovenskega jezika.
""Na begunce ne bi smeli gledati kot na uboge, morali bi jim dati priložnost, da se izkažejo,"" je povedal Maročan Hakim Asnabla, ki ima status begunca. Raziskovalka z Mirovnega inštituta Lana Zdravković pa je poudarila, da so delovanja in boji na mikroravni izjemnega pomena zato, ker ljudem omogočijo, da se prepoznajo kot politični subjekti in državljani."
http://www.rtvslo.si/svet/turcija-uvedla-diplomatske-sankcije-proti-nizozemski/417186,prebežnik,1050,"
					13. marec 2017 ob 11:59,zadnji poseg: 13. marec 2017 ob 22:54
					Ankara - MMC RTV SLO, Reuters, STA","
A. V., B. V., A. K. K.
",Turčija uvedla diplomatske sankcije proti Nizozemski,"Turčija je zamrznila odnose na visoki ravni z Nizozemsko in nizozemskemu diplomatu ne bo dovolila, da se vrne v Ankaro, je po seji turške vlade sporočil namestnik premierja Numan Kurtulmus.
Diplomati se bodo lahko vrnili, ko bo Nizozemska izpolnila turške zahteve glede zborovanj pred referendumom, se še glasi sporočilo iz Turčije. ""Dokler Nizozemska ne bo popravila škode, ki jo je povzročila, so zamrznjeni odnosi na najvišji ravni in načrtovana srečanja na ministrski ravni,"" je povedal Kurtulmus.
Dodal je še, da ""delajo to, kar so naredili njim"". ""Ne dovolimo, da bi letala, na katerih so nizozemski diplomati ali odposlanci, pristala v Turčiji ali uporabljala naš zračni prostor. Tisti, ki so ustvarili krizo, so odgovorni za to, da jo odpravijo,"" je še dejal namestnik turškega premierja.
Turčija je poleg tega še svojim poslancem v parlamentu svetovala, naj izstopijo iz skupin nizozemsko-turškega prijateljstva in da pričakuje upravno in pravno preiskavo glede zapleta, vključno glede ravnanja policije, ki je na konjih in s psi posredovala proti proturškim protestnikom v Rotterdamu.
Nizozemci in Nemci prepovedali zborovanja pred turškim referendumomSpomnimo. Potem ko Nizozemska turškim ministrom ni dovolila sodelovati na zborovanjih pred turškim referendumom o ustavnih spremembah, ki bi predsedniku dodelile več pristojnosti, podobna zborovanja pa je prepovedala tudi Nemčija, se je spor med Ankaro in Amsterdam ter Berlinom zaostril.
V pogovoru za televizijo A Haber je Erdogan Angelo Merkel obtožil, da v Nemčiji skriva teroriste in da Berlin ni ukrepal glede 4.500 dosjejev, ki mu jih je Ankara poslala o terorističnih osumljencih. ""Gospa Merkel, vi podpirate teroriste,"" je dejal po poročanju nemške tiskovne agencije DPA.
Nemško državo televizijo pa je turški predsednik obtožil, da podpira teroristične organizacije in da trguje s propagando proti uvedbi predsedniškega sistema v Turčiji.
Urad kanclerke: Obtožbe so absurdneAngela Merkel je Erdoganove obtožbe že zavrnila kot absurdne. Njen tiskovni predstavnik Steffen Seibert je sporočil, da kanclerka ""ne namerava sodelovati v igri provokacij"" in da je jasno, da so omenjene obtožbe absurdne.
Nizozemski je Erdogan zagrozil z diplomatskimi sankcijami (te je Turčija tudi uvedla) in s tem, da se bo obrnil na Evropsko sodišče za človekove pravice, ker ni dovolila turškim ministrom sodelovati na predreferendumskih zborovanjih.
Zagovor nizozemskega veleposlanikaTurške oblasti so nizozemskega veleposlanika v Turčiji najprej poklicale na zagovor zaradi čezmerne uporabe policijske sile proti turškim protestnikom v Rotterdamu. Poleg tega je turško zunanje ministrstvo v diplomatski noti zahtevalo pravne postopke proti policistom, ki so po njihovem mnenju prekoračili ""mejo sprejemljivega"".
Nizozemska policija je namreč v soboto turške protestnike pred konzulatom v Rotterdamu razgnala z vodnimi topovi, uporabila pa je tudi pse. Nekateri protestniki so proti policistom metali kamenje in steklenice. Aretirali so več ljudi.
V Amsterdamu aretirali šest ljudiTudi v nedeljo se je na proturškem protestu v Amsterdamu zbralo nekaj sto ljudi. Tudi na tem shodu je izbruhnilo nasilje, ko so protestniki začeli divjati po ulicah in policijo obmetavati s kamenjem. Policisti so odgovorili z vodnim topom in gumijevkami. Aretirali so šest ljudi.
Rdeča luč za turška ministra Protesti so izbruhnili, potem ko so nizozemske oblasti najprej prepovedale nastop turškemu ministru za zunanje zadeve Mevlutu Cavusogluju na zborovanju v Rotterdamu v podporo ustavnim spremembam, ki bi v Turčiji vpeljale predsedniški sistem. Po prepovedi pristanka letala s Cavusoglujem se je na Nizozemsko po obisku Nemčije odpravila turška ministrica za družino Fatma Betul Sayan Kaya. Z avtomobilom se je odpeljala v Rotterdam, da bi nagovorila zbrane na konzulatu, a so jo pred vhodom prestregle nizozemske oblasti, ji prepovedale vstop na konzulat in v policijskem spremstvu je morala zapustiti državo ter se vrniti v Nemčijo.
Turško vodstvo Nizozemce označilo za fašisteTurške oblasti na čelu s predsednikom Recepom Tayyipom Erdoganom so ravnanje Nizozemske označile za ""fašistično"" oziroma ""nacistično"" in napovedale ""povračilne ukrepe"". Turki bodo o ustavnih spremembah odločali na referendumu 16. aprila. Erdogan računa, da bo na referendumu uspel tudi s pomočjo njegovih privržencev, ki živijo v tujini.
Minister: Razmisliti moramo o dogovoru glede prebežnikovTurški minister za evropske zadeve Omer Celik je izjavil, da bi morala Turčija zaradi spora z Nizozemsko ponovno oceniti dogovor z EU-jem o preprečevanju prihoda prebežnikov iz Turčije v EU. ""Turčija bi morala znova oceniti vprašanje prehoda po kopnem"" v skladu z dogovorom z EU-jem, sklenjenim marca lani, je dejal turški minister. Po njegovem mnenju je treba prečkanje Egejskega morja, med katerim je umrlo na stotine prebežnikov, preprečiti, ker gre za človeško odgovornost, o kopenskem delu dogovora pa bi morali znova razmisliti.
Lanski dogovor med EU-jem in Turčijo med drugim predvideva, da bodo vse nezakonite prebežnike, ki so ali bodo od 20. marca prišli na grške otoke s turškega ozemlja, vrnili v Turčijo. Dogovor predvideva tudi, da bi za vsakega Sirca, ki ga bodo vrnili v Turčijo z grških otokov, drugega Sirca preselili iz Turčije v Unijo. Ankara je sicer Uniji že večkrat zagrozila, da bo odprla meje za prebežnike.
EU: Turčija naj se izogiba zaostrovanjuEvropska unija je medtem pozvala Turčijo, naj se izogiba pretiranim izjavam in dejanjem, ki bi lahko še zaostrila napetosti v sporu z Nemčijo in Nizozemsko. V Bruslju so Ankari sporočili, da je odločitev, ali bodo turškim politikom dovolili na zborovanja pred turškim referendumom o ustavnih spremembah, v rokah Berlina in Haaga, poroča francoska tiskovna agencija AFP.
""Evropska unija poziva Turčijo, naj se vzdrži pretiranih izjav in dejanj, ki bi dodatno zaostrila situacijo,"" sta v skupni izjavi zapisala zunanjepolitična predstavnica EU-ja Federica Mogherini in evropski komisar za širitev Johannes Hahn.
Generalni sekretar Nata Jens Stoltenberg je Turčijo in njene zaveznike v Natu pozval k medsebojnemu spoštovanju in premišljenemu pristopu za umiritev napetosti.
Varnostna priporočila pri potovanjih v Turčijo V luči zadnjih zaostritev odnosov so zunanja ministrstva več evropskih držav posodobila varnostna priporočila glede potovanj v Turčijo. Nizozemci so tako opozorili, naj bodo državljani zaradi nedavnega diplomatskega spora v Turčiji bolj pozorni in naj se izogibajo lokacij, kjer se zbira veliko ljudi. Podobno svetujejo tudi na avstrijskem in nemškem zunanjem ministrstvu.
Ljudem, ki bodo dejavni proti turškim oblastem, lahko preprečijo izhod iz države, so še opozorili na nemškem zunanjem ministrstvu. Med dejavnosti proti turškim oblastem so na ministrstvu navedli tudi domnevne povezave s klerikom Fethullahom Gülenom, ki ga turške oblasti krivijo za lanski poskus državnega udara. Dodatno v Berlinu opozarjajo na omejeno konzularno pomoč, če ima pridržan človek poleg nemškega tudi turško državljanstvo.
Slovensko zunanje ministrstvo ni izdalo posebnega opozorila. Še vedno odsvetujejo vsa nenujna potovanja v določene predele Turčije ter opozarjajo, da obstaja povečana verjetnost novih terorističnih napadov."
http://www.rtvslo.si/evropska-unija/poljska-po-izvolitvi-tuska-obljublja-grobo-igro-z-eu-jem/417095,prebežnik,339,"
					11. marec 2017 ob 19:52
					Varšava - MMC RTV SLO, Reuters","
G. V.
","Poljska po izvolitvi Tuska obljublja ""grobo igro"" z EU-jem","Poljska bo začela ovirati delovanje Evropske unije in v Bruslju lahko pričakujejo ""grobo igro"", je po jezi v Varšavi zaradi ponovne izvolitve Donalda Tuska napovedal poljski zunanji minister.
Pretekli teden je bil na vrhu EU-ja nekdanji poljski premier izvoljen za drugi mandat na čelu Evropskega sveta. Za Tuska so glasovale vse članice EU-ja z izjemo Poljske, ki je edina glasovala proti.
V pogovoru za poljski tabloid Super Express je poljski zunanji minister Witold Waszczykowski napovedal, da se bo vlada v Varšavi odzvala z blokado drugih pobud in pri tem v EU-ju igrala grobo igro.
""Nekdo mora povedati na glas. Politika EU-ja se je spremenila v politiko dvojnih standardov in prevar,"" je dejal Waszczykowski in pojasnil, da Poljska ne more blokirati Evropskega sveta in bo za to sodelovala na srečanjih. ""Zavedati se moramo, da nas lahko v vsakem trenutku prevarajo,"" je bil jasen minister.
Na Poljskem so ponovno izvolitev Tuska za vodenje Evropskega sveta prikazali kot primer, ko Bruselj pod taktirko Nemčije ignorira ključne poljske nacionalne interese.
""Nedvomno moramo drastično znižati zaupanje v EU in začeti negativno politiko,"" je prihodnjo taktiko poljske vlade opisal Waszczykowski.
Trn v peti poljskih konservativcevTusk je bil predsednik poljske vlade od leta 2007 do leta 2014, ko je postal predsednik Evropskega sveta z mandatom za dve leti in pol z možnostjo ponovne izvolitve še za en mandat.
Kot dolgoletni politični nasprotnik vodje vladajoče stranke Zakon in pravičnost Jaroslawa Kaczynskega se je znašel v nemilosti trenutne oblasti v Varšavi, ki je ostro in odločno nastopila proti njegovemu ponovnemu imenovanju, a brez uspeha.
Gre za nov primer v zadnjem nizu sporov med Brusljem in Varšavo, potem ko je Evropska komisija že opozorila Poljsko zaradi nespoštovanja vladavine prava, evropske politike do prebežnikov, podnebne politike in varovanja okolja.
Vladajoči poljski konservativci so sredinsko usmerjenega Tuska obtožili prekoračitve pooblastil, ko je lani kritiziral poljsko vlado med opozicijsko blokado parlamenta zaradi vladnih načrtov o omejevanju medijske svobode.
Kljub sporom med Poljsko in Brusljem pa so Poljaki veliki podporniki članstva v Evropski uniji. Poljska je tudi največja prejemnica milijarde evrov evropskih sredstev."
http://www.rtvslo.si/svet/zdravniki-brez-meja-madzarski-organi-vse-nasilnejsi-do-prebeznikov/416940,prebežnik,179,"
					9. marec 2017 ob 20:03
					Ljubljana - MMC RTV SLO, STA","
B. V.
",Zdravniki brez meja: Madžarski organi vse nasilnejši do prebežnikov,"Madžarski obmejni organi so vse nasilnejši do prosilcev za azil, opozarjajo v nemški podružnici mednarodne organizacije Zdravniki brez meja. Madžarska nasilje nad prebežniki zanika.
Zlorabe se dogajajo redno, ko madžarske oblasti prebežnike prestrežejo na meji s Srbijo in jih vrnejo v madžarsko južno sosedo, so opozorili v človekoljubni organizaciji.
Kot je sporočila skupina Zdravnikov brez meja, ki deluje v Srbiji, oskrbujejo vedno več ljudi s poškodbami zaradi nasilja. Od januarja lani do februarja letos so tako zaznali 106 tovrstnih primerov. V 54 primerih je šlo za poškodbe zaradi udarcev, v 24 za ugrize psov, in v 15 primerih za posledice zaradi uporabe solzivca ali razpršila za samoobrambo, poroča nemška tiskovna agencija DPA.
""Gre za neke vrste ritualno nasilje na zunanji meji EU-ja, ki naj bi ljudi odvrnila, da bi ponovno poskušali pribežati v EU,"" je po obisku v Beogradu izjavil vodja belgijskih Zdravnikov brez meja Christopher Stokes. Voditelji EU-ja, ki so se danes zbrali na vrhu v Bruslju, ne bi smeli več prezreti tovrstnega nasilja, je dejal Stokes. Madžarska sicer vztrajno zavrača očitke, da bi s prebežniki ravnala nasilno."
http://www.rtvslo.si/svet/nemcija-sirski-begunec-izgubil-tozbo-proti-facebooku-zaradi-laznih-novic/416730,prebežnik,217,"
					7. marec 2017 ob 21:35
					Würzburg - MMC RTV SLO, STA","
B. V.
",Nemčija: Sirski begunec izgubil tožbo proti Facebooku zaradi lažnih novic,"Nemško deželno sodišče v Würzburgu je razsodilo, da Facebooku na svojem družbenem omrežju ni treba dejavno iskati in brisati sovražnih objav, v katerih se pojavlja sirski begunec Anas M., ki je zaradi lažnih novic o njem tožil Facebook.
Sirski begunec je bil namreč žrtev lažnih obtoževanj na tem omrežju. Septembra leta 2015 se je fotografiral z nemško kanclerko Angelo Merkel med njenim obiskom berlinskega centra za prebežnike, kjer je bil nastanjen. Njegova fotografija je nato zaokrožila po spletu, pogosto pa so jo izrabili za sovražne namene.
Njegovo fotografijo so namreč izrabili v različnih fotomontažah, Anasa M. pa so večkrat lažno obtožili terorizma in ga prikazali kot napadalca, poroča nemška tiskovna agencija DPA.
Med drugim so ga povezali z napadalcem na berlinski božični sejem in napadom na brezdomca v Münchnu decembra lani. Čeprav so bile objave izmišljene, so preplavile splet v Nemčiji.
Sodišče: Facebook ni odgovoren za obrekovanje tretjih oseb Anas M. je zato vložil zahtevo, da mora spletni gigant poiskati in izbrisati originalne objave ter vse podvojitve. Ker se Facebook na prošnjo ni odzval pozitivno, je vložil tožbo.
Sodišče pa je odločilo v korist podjetja. Razsodilo je, da Facebook ni odgovoren za obrekovanje tretjih oseb. To je namreč vsebina uporabnikov, je pojasnil sodnik. Sirec bo zato moral še naprej sam brskati po Facebooku in prijavljati lažne objave."
http://www.rtvslo.si/evropska-unija/vodje-evropske-diplomacije-in-obrambe-morda-o-novi-poveljniski-strukturi/416534,prebežnik,319,"
					5. marec 2017 ob 13:51
					Bruselj - MMC RTV SLO, STA","
A. Č.
",Vodje evropske diplomacije in obrambe morda o novi poveljniški strukturi,"Zunanji in obrambni ministri EU-ja bodo v ponedeljek pregledali napredek pri izvajanju načrtov za krepitev evropske varnostne in obrambne politike. Mogoče je tudi, da bodo odločali o vzpostavitvi nove vojaške poveljniške strukture za misije z neizvršnim mandatom.
Slovenijo bosta na sestanku zastopala zunanji minister Karl Erjavec in državni sekretar na obrambnem ministrstvu Miloš Bizjak. Del evropske globalne strategije na področju varnosti in obrambe je vzpostavitev vojaške zmogljivosti za načrtovanje in izvajanje, gre za novo strukturo v okviru vojaškega štaba EU-ja, ki naj bi prevzela poveljstvo nad neizvršnimi vojaškimi misijami. Trenutno obstajajo tri takšne misije: v Somaliji, Srednjeafriški republiki in Maliju.
Nova struktura, ki naj bi začela delovati spomladi, je potrebna, ker trenutno ni ustreznega vmesnega člena med poveljstvi teh misij na terenu in politično ravnijo v Bruslju.
Del teh načrtov je tudi preučitev možnosti vzpostavitve stalnega strukturiranega sodelovanja na vojaškem področju na prostovoljni osnovi, vendar je projekt še v povojih. Članice se morajo namreč najprej sploh še odločiti, kaj naj bi ta stalna struktura sploh bila in kaj naj bi bila njena dodana vrednost.
Migracije, terorizem in Zahodni Balkan Zunanji ministri pa bodo na ločenem zasedanju z egiptovskim kolegom Samehom Šukrijem razpravljali o sodelovanju v boju proti terorizmu in pri spoprijemanju z migracijami ter o vlogi Egipta v regiji, zlasti v povezavi z Libijo, Sirijo in Bližnjim vzhodom.
Bližnji vzhod bo že tretjič v treh mesecih na dnevnem redu. Po pričakovanjih bo v ospredju politika nove ameriške administracije, ki postavlja pod vprašaj rešitev dveh držav, in napoveduje selitev veleposlaništva iz Tel Aviva v Jeruzalem ter priprave na morebiten sestanek EU-ja in Izraela.
Ministri bodo poleg tega pregledali napredek, zlasti pri sodelovanju z Libijo pri preprečevanju nezakonitih migracij in pri izvajanju partnerskih dogovorov z Etiopijo, Malijem, Nigrom, Nigerijo in Senegalom.
Na dnevnem redu je tudi Zahodni Balkan, natančneje gospodarske razmere in politična trenja v teh državah. Visoka zunanjepolitična predstavnica Unije Federica Mogherini pa bo poročala o nedavnem obisku v regiji."
http://www.rtvslo.si/svet/velike-spremembe-v-finski-nacionalisticni-stranki-finns/416528,prebežnik,259,"
					5. marec 2017 ob 12:19
					Helsinki - MMC RTV SLO, Reuters","
J. R.
",Velike spremembe v finski nacionalistični stranki Finns,"Finski zunanji minister Timo Soini je napovedal svoj odstop z mesta voditelja nacionalistične in evroskeptične stranke Finns, kar bi lahko zamajalo finsko tristrankarsko vlado.
Soini je v svojem blogu zapisal, da na junijskem kongresu ne bo kandidiral za predsednika stranke. Če Finns ostane v parlamentu, si želi ostati na mestu zunanjega ministra, je dodal.
54-letni politik je nacionalistično stranko soustanovil in vodil 20 let ter jo z evroskeptičnim in nacionalističnim odnosom s političnega obrobja potegnil v ospredje med finančno krizo, leta 2015 pa se je stranka Finns prvič uvrstila v parlament. Vendar druga največja stranka zaradi kompromisov z varčevalno usmerjeno vlado v zadnjem času izgublja podporo, po javnomnenjskih raziskavah se z devetimi odstotki podpore uvršča na peto mesto.
Mogoči naslednik ostro proti EU-ju in prebežnikomNajverjetnejši Soinijev naslednik je evroposlanec Jussi Halla-aho, ki je znan po svojem ostrem odnosu do priseljevanja in Evropske unije. ""Osebno menim, da članstvo v EU-ju ni v finskem strateškem nacionalnem interesu,"" je dejal v intervjuju za finski časopis Iltalehti in napovedal, da bo junija najverjetneje kandidiral za vodenje stranke.
Hallo-aho je znan po svojih spornih predlogih, kot je recimo sankcioniranje organizacij za reševanje prebežnikov v Sredozemlju, saj naj bi ti opogumljali prebežniki na poti iz Afrike v Evropo.
Posledice za parlament""Soinijev odstop lahko ima dramatične posledice. Ne verjamem, da Finns lahko ostane v parlamentu, če bo izvoljen Hallo-aho. To bi lahko peljalo v vladno krizo,"" je dejal profesor političnih ved Kimmo Gronlund.
Desnosredinska vlada premierja Juhe Sipile se spoprijema z demonstracijami in stavkami zaradi ostrega varčevalnega programa reform za nov zagon ekonomije po desetletju stagniranja."
http://www.rtvslo.si/svet/erdogan-nemske-sankcije-nic-drugacne-od-tistih-v-casu-nacizma/416512,prebežnik,419,"
					5. marec 2017 ob 08:04,zadnji poseg: 5. marec 2017 ob 15:12
					Dunaj - MMC RTV SLO, Reuters","
G. V.
","Erdogan: Nemške sankcije ""nič drugačne od tistih v času nacizma""","Avstrijski kancler Christian Kern se je zavzel za skupno evropsko prepoved shodov turške skupnosti v članicah EU-ja pred aprilskim referendumom v Turčiji. Medtem je Erdogan ostro nastopil proti nemškim sankcijam, ki zanj niso ""nič drugačne od tistih v času nacizma"".
Po zgledu nekaterih nemških mest je tudi Nizozemska v soboto prepovedala zborovanja turške skupnosti pred referendumom, ki bo potekal 16. aprila, na njem pa se bo odločalo o ustavnih spremembah, s katerimi bi turškemu predsedniku podelili več pooblastil.
Turški predsednik Tayyip Erdogan je vnet zagovornik uvedbe predsedniškega sistema, ki bi mu po njegovih besedah omogočil odločnejši boj proti terorizmu. Če bodo Turki spremembe na referendumu podprli, bo Erdogan lahko ostal na mestu predsednika do leta 2029.
Turčija je po odločitvi Nizozemske sporočila, da se ne bo zmenila za prepovedi v Nemčiji in na Nizozemskem ter bo v obeh državah nadaljevala shode za tamkajšnje turške skupnosti. Turški zunanji minister Mevlut Cavusoglu je kritiziral odločitev Nemčije in Nizozemske. Označil jo je za nedemokratično in napovedal, da bo Ankara pred referendumom stopnjevala pritisk na obe državi.
V pogovoru za tednik Welt am Sonntag je avstrijski kancler za napovedane spremembe turške ustave dejal, da so v nasprotju z vrednotami Evropske unije, saj bodo oslabile vladavino prava in omejile delitev oblasti.
""Iluzija o članstvu v EU-ju""Kern je tudi pozval k prekinitvi pridružitvenih pogajanj z Ankaro za članstvo v EU-ju in ukinitvi ali zmanjšanju pomoči za Turčijo, ki naj bi do leta 2020 znašala 4,5 milijarde evrov. ""Odnose s Turčijo bi morali preusmeriti brez iluzije o članstvu v EU-ju,"" je bil odločen avstrijski kancler.
""Turčija se v zadnjih letih vse bolj oddaljuje od Evrope. Teptajo se človekove pravice in demokratične vrednote. Novinarska svoboda je tujka,"" je še dejal Kern, ki je tudi kritiziral aretacijo novinarja nemškega časopisa Die Welt Deniza Yucela v Turčiji, kjer so ga obtožili podpore terorizmu.
Avstrijski kancler vseeno priznava, da Turčija ostaja pomemben partner na področju varnosti, migracij in gospodarskega sodelovanja. Kern tudi pričakuje, da bo Ankara spoštovala določila dogovora o zajezitvi množičnega prihajanja prebežnikov iz Turčije v Evropo.
Erdogan: Nemški ukrepi kot v nacističnih časihTurški predsednik Tayyip Recep Erdogan se je odzval na nemške sankcije proti zborovanjem in jih označil za ""nič drugačne od tistih v času nacizma"". Nemške oblasti so v nemških mestih prejšnji teden prepovedale zbiranja v podporo referendumskim spremembam v Turčiji. ""Nemčija, nimate veze z demokracijo in zavedati se morate, da so vaši sedanji ukrepi enaki tistim v času nacizma. Kadar rečemo kaj takšnega, ste vznemirjeni. Zakaj ste vznemirjeni?"" je turški predsednik dejal na zboru v Carigradu."
http://www.rtvslo.si/lokalne-novice/namesto-prosilcem-za-azil-drzava-stanovanji-ponuja-v-najem/416493,prebežnik,210,"
					4. marec 2017 ob 17:42
					Ljubljana/Dravograd - MMC RTV SLO, STA","
A. Č.
",Namesto prosilcem za azil država stanovanji ponuja v najem,"Po odporu dela mestnih svetnikov Dravograda, ker naj bi država v dve svoji stanovanji nameravala nastaniti dva azilanta, MJU zdaj ti stanovanji ponuja interesentom v najem.
Na januarski izredni seji občinskega sveta v Dravogradu je državni sekretar na ministrstvu za notranje zadeve Boštjan Šefic svetnikom predstavil informacije in ukrepe, povezane z reševanjem problematike prebežnikov in prosilcev za mednarodno zaščito. Pri tem je povedal, da bi jih lahko nastanili tudi v dveh državnih stanovanjih v Dravogradu.
Svetniki so na seji zahtevali boljšo obveščenost o načrtih države glede morebitne nastanitve oseb z mednarodno zaščito v svojem kraju, predstavniki občine pa so izpostavili, da bi stanovanji zaradi pomanjkanja praznih stanovanj v občini potrebovale tudi družine v občini. Zato je občina nato poslala vlogo za najem stanovanj ministrstvu za javno upravo (MJU), ki upravlja omenjeni državni stanovanji v Dravogradu.
MJU je nato občino obvestil, da sta stanovanji uvrščeni v potencialni nabor stanovanj za nastanitev oseb z mednarodno zaščito, pri čemer ""trenutno ni izgledov, da bosta stanovanji uporabljeni za ta namen"".
Na MJU-ju so zdaj pojasnili, da so v začetku tedna prejeli klic zainteresirane osebe, ki so ji trisobno stanovanje ponudili s profitno mesečno najemnino 185 evrov za dobo enega leta. O najemu bo stanovanjska komisija odločala predvidoma v prihodnjem tednu, so pojasnili na ministrstvu."
http://www.rtvslo.si/slovenija/state-department-slovenijo-opozarja-na-tezavo-pri-oskrbi-prebeznikov/416461,prebežnik,405,"
					4. marec 2017 ob 10:41
					Washington - MMC RTV SLO, STA","
A. Č.
",State Department Slovenijo opozarja na težavo pri oskrbi prebežnikov,"Ameriški State Department v poročilu o položaju človekovih pravic po svetu o Sloveniji večinoma piše pozitivno, a opozarja na stare grehe, kot največjo težavo lani pa navaja zagotavljanje humane obravnave prebežnikov.
Poročilo tako na splošno ugotavlja, da je bila največja težava lani zagotavljanje humane obravnave prebežnikov in prosilcev za azil, ki so skozi Slovenijo odhajali v Avstrijo in naprej v Nemčijo, pri čemer ugotavljajo, da si je vlada prizadevala za urejen tranzit. Omenja pa opozorilo predstavnika Urada visokega komisarja za begunce ZN-a (UNHCR) glede zimske namestitve prebežnikov v šotore in protest v centru za prosilce za azil zaradi počasnega reševanja primerov in pomanjkanja informacij.
Sodni in administrativni zaostanki so še vedno težava, ponekod pa tudi prenapolnjenost zaporov, saj so se zaporniki v Dobu pritožili, da zaradi pomanjkanja osebja oziroma prenapolnjenosti zapora ne morejo opravljati kakšnih del, piše v poročilu. Pritiski na novinarsko delo Pri delavskih pravicah State Department opozarja, da nimamo uzakonjene prepovedi diskriminacije zaradi sindikalnega delovanja oz. ni določbe, ki bi zahtevala ponovno zaposlitev delavca, ki je bil zaradi sindikalne dejavnosti odpuščen.
Standardi novinarske etike trpijo, ker je veliko gospodarskih pritiskov in nestandardnih oblik zaposlovanja, novinarji se tudi samocenzurirajo, da bi obdržali delo. Posebej problematično je zaradi velikih pritiskov novinarsko raziskovanje korupcije med lokalnimi uradniki, dodaja.
Družbena diskriminacija Romov, homoseksualcev in transseksualcev Lani so v prvi polovici leta v Sloveniji našteli 59 primerov spolnega nasilja nad osebami, mlajšimi od 15 let, 300-članska judovska skupnost ponovno poroča o stereotipih, ne pa o nasilju, več težav pa je glede Romov in homoseksualcev oziroma transseksualcev.
Romi živijo brez vode in elektrike, vendar obenem v nezakonitih zgradbah in naseljih, zato jim država tega ne more priskrbeti. Slovenska vlada težave sicer rešuje z dialogom, prihaja pa do pojavov de facto segregacije v šolah. Dodaja še, da se Romi poleg diskriminacije v družbi tako spoprijemajo z občasnim nadlegovanjem kot tudi s težavami pri zaposlovanju, šolanju in življenjskih pogojih.
Glede homoseksualcev oziroma transseksualcev poročilo navaja, da slovenska zakonodaja prepoveduje diskriminacijo zaradi spolne usmerjenosti, a je razširjena družbena diskriminacija. Operacije spola dela le ena ekipa zdravnikov in Slovenci morajo za to v tujino. Približno 50 odstotkov homoseksualcev pa je po anketi iz leta 2014 izjavilo, da so se soočili z nasiljem.
Glede vračanja zaplenjenega premoženja med drugo svetovno vojno ali po njej poročilo omenja primer iz Radencev, kjer da tesne vezi med lokalno upravno enoto in podjetjem Radenska že od leta 1993 preprečujejo tuji družini, da bi prišla do svojega premoženja (toplic)."
http://www.rtvslo.si/kolumne/pet-scenarijev/416453,prebežnik,638,"
					4. marec 2017 ob 06:38
					MMC RTV SLO","
Matjaž Trošt, RTV Slovenija
",Pet scenarijev,"Pred nami je očitno obdobje razmisleka o tem, v kakšni Evropi želimo živeti. Pet mogočih scenarijev, ki jih je med tednom predstavil prvi mož Evropske komisije Juncker, je izhodišče, ne cilj. Juncker z njimi očitno dokazuje, da je v krizi predvsem zaupanje med evropsko politično elito in javnostmi v posamičnih državah.
Predsednik Evropske komisije je izbral relativno udobno pot, ki pa je obenem tudi najtežja. Zanj je bistveno lažja, kot da bi naštel tisto, kar sam misli, da bi se moralo zgoditi, in nemara pogorel na vsej črti. Vsemu pompu navkljub, Juncker še zdaleč ni ključni mož kreiranja evropskih politik. Če bi bil, potem bi bila morda evropska migracijska kriza obravnavana drugače in težave, ki ostajajo, rešene s katerim izmed mehanizmov, ki jih je njegova komisija predlagala. Prav tako bi se države verjetno drugače lotevale grške finančno-dolžniške krize, v kateri je takrat še relativno navdihnjeni Aleksis Cipras našel pravega sogovornika za svoje neuslišane poglede le v Berlaymontu, kot se imenuje palača, v kateri novce služijo komisarji.
Ne smemo pozabiti, da je bil Jean-Claude Juncker vrsto let del nacionalne politike, tak vladni pogled ga ""krasi"" tudi na položaju prvega komisarja. Res je, da je Juncker komisijo prevzel v obdobju kriz, ki so si podajale vrata, vodi jo v obdobju, ko se britanska vlada pripravlja na sprožitev postopka izstopa iz EU-ja, v obdobju, ko pristope nacionalnih vlad usmerjajo strah pred prebežniki, terorizmom, populisti, pred ameriškim protekcionizmom. Juncker je v tem pogledu storil le tisto, kar je lahko. Dal je svoj del predlogov in tako pokazal, da je prav od usmerjanja strahu, torej od nacionalnih politik, odvisno, kako bo potekala saga o prihodnosti najuspešnejšega mirovnega projekta v zgodovini.
Lastništvo Unije in odgovornost za njeno prihodnost je Juncker preložil na vlade, na vas, volivce ter dal vedeti, da evropska birokracija ne more biti izgovor za vsiljevanje, za diktat. Zanj je udobna, ker je svoje delo tako rekoč že opravil, bistveno težje bo usklajevanje med članicami, ki se bodo morale po nizozemskih, francoskih in nemških volitvah pogovoriti o tem, ali je vse skupaj sploh še smiselno. Seveda bo največ odvisno od vzpona populistov, za zdaj tistim drugim, se pravi zmernejšim kandidatom ali kandidatkam kaže bolje. A z anketami je križ. Nekaj mesecev nazaj je Francois Fillon velja za prihodnjega predsednika, zdaj štejejo ure pred njegovim umikom iz volilne kampanje.
Tisti, ki so od Junckerja želeli slišati, kakšna naj bo prihodnja Evropska unija, so bili razočarani, ker ponujenega niso vzeli kot izziv, temveč so pričakovali rešitev, vizijo. Nad temi, torej razočaranimi, bi morda zaradi pomanjkanja lastnih ambicij ali idej lahko bili razočarani. Najboljše, najbolj evropske ideje, so plod razprav in kompromisnega upoštevanja interesov vseh. Juncker je storil prav, da ni storil nič. Označil se je za nekakšen kanal komuniciranja, nekakšno sidrišče, in izzval tiste, ki veliko govorijo in manj storijo, naj še kaj konkretnega, uresničljivega povedo. Razkoraki med obljubami in dejanji so v EU-ju skoraj pregovorni. Tudi v prihodnje bodo. Prvi Junckerjev scenarij je namreč, da vse ostane, kot je, ter da države storijo obljubljeno, torej nadaljujejo začrtane ukrepe in reforme. Za najverjetnejšega sicer velja nekakšen gemischt, torej iz vsakega izmed petih scenarijev nekaj.
Junckerjeva pot želi sprožiti tudi iskanje kompromisa med marsikje odtujenima politično elito in državljani. Brez njih EU-ja ne bo. Brez njih na strani proevropskih sil bo morda v Elizejski palači Marine Le Pen, v Torentju v kompleksu Binnenhof v Haagu Geert Wilders ter drugod njuni sledilci, hologrami. V škodo siceršnjega EU-ja, nemara tudi Nata, varnosti, blaginje?
Evropska unija je izjemna tvorba kljub svoji nepopolnosti in pomanjkljivosti. Ali pa predvsem zaradi teh. Za več članic, predvsem manjših, izvozno usmerjenih, kakršna je Slovenija, je skorajda nuja. Juncker državam in njenim državljanom namenja težko pot, ki pa obenem ob morebitnem uspehu ponuja največ občutij zadovoljstva. Pot kompromisov in razprave ter iskanja enakopravnih rešitev. Težje skorajda ne gre. Zdajšnja Evropska unija sama je dokaz."
http://www.rtvslo.si/evropska-unija/preiskava-proti-zaljivemu-evroposlancu-ki-meni-da-so-zenske-sibkejse-in-manj-inteligentne/416405,prebežnik,262,"
					3. marec 2017 ob 12:58
					Bruselj - MMC RTV SLO, STA","
K. T.
","Preiskava proti žaljivemu evroposlancu, ki meni, da so ženske šibkejše in manj inteligentne","Po ostrih kritikah je Evropski parlament začel preiskavo poljskega poslanca Janusza Korwina - Mikkeja zaradi suma sovražnega govora, saj je med parlamentarno razpravo dejal, da so ženske šibkejše, manjše in manj inteligentne od moških, zato bi morale biti manj plačane kot oni.
Njegova izjava je osupnila evropske poslance in izzvala ostre kritike na družabnih omrežjih. Evropski poslanci so pozvali k ustreznim ukrepom proti njemu, sicer vodji konservativne evroskeptične poljske stranke Korwin, v Evropskem parlamentu pa nastopa kot samostojni poslanec.
""Tovrstne izjave so v nasprotju s temeljnim načelom parlamenta o enakosti spolov,"" je poudaril vodja skupine socialistov in demokratov (S & D) v Evropskem parlamentu Gianni Pittella.
Na njegovo izjavo se je v Ljubljani odzval tudi Jean-Claude Juncker, na katerega je vprašanje o tem naslovila ena izmed udeleženk razprave o prihodnosti Evropske unije, na kateri je Juncker sodeloval v Ljubljani skupaj s slovenskim premierjem Mirom Cerarjem. ""Nisem odgovoren za stvari, ki so izrečene v Evropskem parlamentu, ker sem predstavnik Evropske komisije. Ampak ne glede na to, bom izrekel mnenje: to je nesprejemljivo. Ne razumem, da lahko leta 2017 še vedno kdo žali na tak način. To je žalitev.""
Če bodo odločili, da je poslanec kriv, mu grozijo denarna kazen, začasen odvzem glasovalnih pravic in prepoved sodelovanja v dejavnostih parlamenta. To ni prvič, da je izrekel sporne izjave. Evropski parlament ga je zaradi tega kaznoval že večkrat, nazadnje julija lani, ko je množični prihod prebežnikov v Evropo primerjal z ""razlitjem fekalij"". Kazen: od plače so mu odtegnili plačilo za deset dni, to je 3060 evrov, pet dni pa ni smel sodelovati v dejavnostih parlamenta."
http://www.rtvslo.si/crna-kronika/v-gruskovju-so-se-prebezniki-skrivali-v-tovornjaku-v-sezani-na-tovornem-vlaku/416399,prebežnik,224,"
					3. marec 2017 ob 12:21,zadnji poseg: 3. marec 2017 ob 18:37
					Maribor, Sežana - MMC RTV SLO, STA","
Sa. J.
","V Gruškovju so se prebežniki skrivali v tovornjaku, v Sežani na tovornem vlaku","Na mednarodnem mejnem prehodu Gruškovje so policisti v četrtek v prikolici turškega tovornjaka med naloženimi paketi našli tri prebežnike iz Afganistana in Pakistana, na tovornem vlaku v Sežani pa so se skrivali prebežniki iz Sirije in Iraka.
Priklopno tovorno vozilo turških registrskih oznak, ki so ga ustavili ob vstopu iz Hrvaške v Slovenijo v četrtek nekaj pred 3. uro zjutraj, je vozil 37-letni državljan Turčije. Policisti so pri pregledu priklopnega tovornega vozila z detektorjem srčnega utripa ugotovili, da so v prikolici po vsej verjetnosti ljudje, zato so opravili temeljit pregled tovornega prostora. Kot so sporočili z mariborske policijske postaje, so med naloženimi pošiljkami našli skrite tri mladoletnike, dva državljana Afganistana in enega državljana Pakistana.
Policisti so jim zavrnili vstop in jih vrnili hrvaškim varnostnim organom. Na pristojno tožilstvo bodo podali tudi kazensko ovadbo.
Med prebežniki v Sežani trije otroci in mladoletnikKoprski policisti pa so v petek dopoldne na tovornem vlaku na železniški postaji v Sežani sprva našli 12 prebežnikov, še nekaj pa se jih je ob prihodu policistov razbežalo po okolici. Po temeljitejšem pregledu vlaka so našli skupno 32 prebežnikov.
Po prvih podatkih gre za državljane Sirije in Iraka, med njimi so trije otroci, mladoletnik in ženska. Kot so dodali na PU-ju Koper, so morali sedmim prebežnikom zaradi dehidracije nuditi zdravniško pomoč. Enega prebežnika pa so morali prepeljati na nadaljnje zdravljenje v izolsko bolnišnico."
http://www.rtvslo.si/begunska-kriza/zupanja-calaisa-je-prepovedala-delitev-hrane-prebeznikom/416377,prebežnik,407,"
					3. marec 2017 ob 08:35
					Calais - MMC RTV SLO","
K. T.
",Županja Calaisa je prepovedala delitev hrane prebežnikom,"Županja Calaisa Natacha Bouchart je v okviru kampanje, da bi v mestu preprečili novo begunsko taborišče, prepovedala deljenje hrane in pomoč prebežnikom.
V odloku, ki ga je izdala v četrtek, je med drugim zapisano, da redna in številčna navzočnost posameznikov, ki delijo obroke prebežnikom na območju okoli nekdanjega taborišča, ogroža varnost in mir na tem območju.
V skladu z odločitvijo Bouchartove so v bližini nekdanjega taborišča izobesili pravna obvestila o prepovedi pomoči. Kot poroča Guardian, so uradniki v skladu z odlokom tamkajšnjim humanitarnim organizacijam preprečili, da bi odprli prhe za mladoletne prebežnike v mestu.
Zaradi poostrenega policijskega nadzora so prostovoljci prebežnikom potem pomagali na skrivaj. Humanitarne organizacije so že napovedale, da bodo prepoved ignorirale, s pravniki pa se bodo posvetovali o mogočih ukrepih.
Po besedah ene izmed prostovoljk je policija na polju zunaj mesta v bližini avtoceste s solzivcem preprečila prostovoljcem, da bi razdelili zajtrk okoli 30 najstnikom. ""Želeli so, da neham deliti hrano. Ljudem želijo preprečiti, da bi spali na tem območju,"" je dejala Sarah Arrom, ki v okviru humanitarne organizacije Utopia56 zadnje štiri mesece pomaga pri delitvi hrane. ""Še nikoli prej niso uporabili solzivca."" Po njenih besedah je policija dvakrat ta teden pridržala najstnike, ko so obiskali katoliški center za pomoč, kjer jim omogočajo, da se umijejo. ""Razmere za prebežnike postajajo vse slabše. Ne spijo, ne morejo se umiti, vse bolj so utrujeni. Močno nas skrbi za njihovo prihodnost,"" je še dejala Arromova in dodala, da so zaloge humanitarnih organizacij vse manjše.
Utopia56 je do četrtka vsako noč razdelila 250 toplih obrokov, kar je veliko več kot pretekli mesec. Med prejemniki hrane jih je 80 odstotkov starih med 13 in 22, večina od njih pa prihaja iz Eritreje, Sudana in Etiopije.
Vodja humanitarne organizacije Auberge des Migrants Christian Salomé je ob naznanitvi odloka dejal, da prepoved delitve pomeni katastrofo za mladoletne prebežnike. ""Odrasli se vedno znajdejo in kupijo hrano v trgovinah, toda za mladoletnike bo to velik problem - nimajo nikakršnih sredstev.""
Natančno število prebežnikov v okolici Calaisa še ni znano, saj se hitro spreminja, kot opozarjajo predstavniki humanitarnih organizacij, pa se hitro povečuje.
Francoski notranji minister Bruno Le Roux, ki je obiskal Calais v sredo, je med obiskom večkrat dejal, da v mestu ne bo novega begunskega taborišča. Hkrati je dodal, da ne bodo preprečili delitve hrane, bodo pa ostro nasprotovali vsaki možnosti za trajno pomoč na enem mestu. Republikanska županja se z njim ne strinja.
Begunsko taborišče Džungla so oblasti zaprle oktobra lani."
http://www.rtvslo.si/begunska-kriza/bruselj-novi-ukrepi-za-vracanje-nezakonitih-prebeznikov/416307,prebežnik,372,"
					2. marec 2017 ob 13:07
					Bruselj - MMC RTV SLO, STA","
J. R.
",Bruselj: Novi ukrepi za vračanje nezakonitih prebežnikov,"Evropska komisija je predstavila nove ukrepe in priporočila za učinkovito vračanje nezakonitih prebežnikov, znotraj katerih države EU-ja poziva k sodelovanju pri premeščanju zakonitih prebežnikov med članicami.
Ukrepi vključujejo praktične korake s takojšnjim učinkom, ki naj bi zagotovili hitrejše postopke, odločnejše ukrepe ob morebitnem pobegu in boljše sodelovanje med članicami.
Komisija v tem letu za prizadevanja članic in za skupne evropske dejavnosti na področju vračanja ter izboljšanja izmenjave informacij in najboljših praks predlaga tudi povečanje finančne podpore članicam za 200 milijonov evrov.
Načrt ukrepanja vključuje poziv agenciji evropske mejne in obalne straže h krepitvi enote za vračanje in vzpostavitvi mehanizma komercialnih poletov do junija in krepitev usposabljanja oblasti v državah, kamor bi prebežnike vračali, do oktobra.
Za zmanjševanje težav pri ponovnem sprejemu vrnjenih prebežnikov komisija predlaga hitro sklenitev pogajanj o sporazumih z Nigerijo, Tunizijo, Jordanijo ter prizadevanja za sodelovanje z Marokom in Alžirijo.
Posebna priporočilaKomisija članicam podaja tudi niz priporočil. Za preprečitev pobegov priporoča pridržanje oseb, ki so prejele sklep o vrnitvi in kažejo znamenja, da te odločitve ne bodo spoštovale, na primer zavračajo sodelovanje v procesu ali nasprotujejo vrnitvi z nasiljem ali goljufijo.
Priporočajo tudi skrajšanje rokov za pritožbe in sistematično izdajo odločitev o vračanju brez datuma poteka. Za soočenje z zlorabami sistema predlagajo možnost pospešene obravnave prošenj za azil ali obravnavo prošnje že na meji, če obstaja sum zlorabe.
""Zagotoviti moramo zaščito tistim, ki jo potrebujejo, a tudi vrniti tiste, ki nimajo pravice ostati v EU-ju,"" je poudaril evropski komisar za migracije Dimitris Avramopulos.
EU zagotavlja, da bo nezakonite prebežnike vračal ob spoštovanju temeljnih človekovih pravic in načela, da ne sme biti splošnega vračanja.
Premeščanje prebežnikov med članicamiEvropska komisija je države članice pozvala k napredku pri izvajanju načrtov za premeščanje prebežnikov iz Grčije in Italije v druge članice Unije. Kot zgled je izpostavila Malto in Finsko, kot najmanj solidarne pa Madžarsko, Avstrijo in Poljsko, ki sodelovanje zavračajo.
Februarja so članice sicer s 1.940 premestitvami znova dosegle mesečni rekord, kar je pa še vedno pod ciljem najmanj 3.000 premestitev iz Grčije in najmanj 1.500 iz Italije, opozarjajo v Bruslju. Doslej so članice izvedle okoli 13.500 premestitev, kar je še daleč od zastavljenega cilja premestitve skupno 160.000 prebežnikov.
Če članice ne bodo kmalu izboljšale rezultatov, komisija opozarja, da ne bo oklevala z ukrepanjem."
http://www.rtvslo.si/svet/orban-etnicna-homogenost-kljuc-do-gospodarskega-uspeha-drzave/416148,prebežnik,209,"
					28. februar 2017 ob 18:21
					Budimpešta - MMC RTV SLO, STA","
G. V.
",Orban: Etnična homogenost ključ do gospodarskega uspeha države,"Madžarski premier Viktor Orban se je znova izrekel proti priseljevanju prebežnikov na Madžarsko in ob tem poudaril, da je ""etnična homogenost"" ključnega pomena za gospodarski uspeh države.
Orban je v nagovoru na madžarski zbornici za trgovino in industrijo v Budimpešti dejal, da izboljšanje konkurenčnosti ni edini način, kako podpreti gospodarsko rast in ""okrepiti vrednost domovine"".
""Kako lahko to naredimo? Sprva z ohranitvijo etnične homogenosti. Zdaj lahko povemo take zadeve, nekaj, za kar bi te v zadnjih nekaj letih še ubili, saj je življenje dokazalo, da preveč mešanja povzroča težave,"" je dejal.
Orban je v preteklosti označil begunski val za grožnjo evropski kulturni in verski dediščini, prebežnikov pa se je skušal obraniti tudi z gradnjo visokih ograj na madžarsko-srbski meji. Madžarska vlada ""ne more tvegati spremembe osnovnega etničnega značaja te dežele"", je dejal.
Po njegovem mnenju priseljenci ne bi obogatili družbe, ampak bi jo osiromašili, država pa bi padla v kaos.
Na Madžarskem imajo trenutno eno najnižjih stopenj brezposelnosti, in sicer le malo več kot štiri odstotke, vendar se spopadajo s problemom pomanjkanja delovne sile. Orban nasprotuje uvažanju delavcev iz tujine, podprl bi ga namreč le za krajši čas. Po njegovem mnenju bi morali Madžari opravljati vsakršno delo, ki žene državo naprej, ""od čiščenja stranišč do jedrske znanosti"", je dodal."
http://www.rtvslo.si/begunska-kriza/avstrija-z-novo-zakonodajo-strozje-nad-zavrnjene-prosilce-za-azil/416137,prebežnik,365,"
					28. februar 2017 ob 16:28
					Dunaj - MMC RTV SLO, Reuters, STA","
G. V.
",Avstrija z novo zakonodajo strožje nad zavrnjene prosilce za azil,"Da bi povečali pritisk na nezakonite prebežnike, je avstrijska vlada sprejela osnutek paketa zakonov, ki med drugim predvideva strožje kazni za zavrnjene prosilce za azil, ki ne zapustijo države.
Obsežen paket zakonov, s katerim naj bi med drugim razširili možnost deportacij, bodo po napovedih še pred poletjem potrdili v parlamentu. ""To je pomemben znak za tihotapce ljudi,"" je dejal obrambni minister Hans Peter Doskozil.
Z novo zakonodajo bo prosilce za azil, ki so jim zavrnili prošnjo in se lahko varno vrnejo v domovino, lahko doletela kazen od 5.000 do 15.000 evrov ali pa bodo morali v zapor, če ne bodo zapustili Avstrije. Predvideno je podaljšanje pripora za tiste nezakonite prebežnike, ki čakajo na izgon iz države, z deset na 18 mesecev. Vzpostavljeni bodo tudi t. i. centri za vrnitev, na primer na tranzitnih delih letališč, kjer bodo lahko pridržali ljudi, ki jim za vrnitev v domovino manjkajo potrebni dokumenti.
Zavrnjenim prosilcem za azil, ki ne bodo sodelovali pri postopkih, bodo odvzeli osnovno pomoč. Teh je trenutno okoli 2.000. Prebežnikom nameravajo vrnitev v domovino narediti tudi bolj vabljivo in jih spodbuditi k prostovoljni vrnitvi.
""Osebe bodo dobile denar, da si bodo lahko v domovini ponovno ustvarile življenje,"" je pojasnil notranji minister Wolfgang Sobotka. Doskozil je dejal, da bodo uvedli tudi jasen kazenski postopek za tiste, ki se bodo kljub zavrnitvi prošnje za azil, ponovno vrnili v Avstrijo.
Lani se je število prosilcev za azil prepoloviloPaket zakonov o strožji migracijski zakonodaji je Avstrija napovedovala že od konca januarja, ko je vlada sprejela nove načrte. Že takrat se je govorilo o hitrejših postopkih obravnave migrantov, nagradah za tiste, ki se bodo odločili vrniti v domovino, in o podaljšanju pripora za tiste, ki čakajo na izgon iz države.
Po mnenju poznavalcev skuša avstrijska vlada s sprejetjem strožjih zakonov za nezakonite migrante ustaviti naraščanje podpore skrajno desni Svobodnjaški stranki, katere kandidat je bil zelo blizu zmage na lanskih predsedniških volitvah.
V letu 2015, ko je bila Evropa soočena z množičnim prihodom beguncev in migrantov, je Avstrija sprejela 90.000 prosilcev za azil, kar predstavlja več kot odstotek prebivalstva. Lani se je število prosilcev za azil zmanjšalo za več kot polovico, največ zavrnjenih prosilcev pa je bilo iz Afganistana, Pakistana in Nigerije."
http://www.rtvslo.si/svet/unicefovo-porocilo-tri-cetrt-otrok-migrantov-je-zrtev-nasilja/416122,prebežnik,736,"
					28. februar 2017 ob 13:49
					Ženeva - MMC RTV SLO, STA","
J. R.
",Unicefovo poročilo: Tri četrt otrok migrantov je žrtev nasilja,"Osrednji del Sredozemskega morja med severno Afriko in Evropo je ena najnevarnejših migracijskih poti za otroke in ženske na svetu, opozarjajo pri Unicefu.
Poročilo z naslovom Smrtonosna pot za otroke: Osrednja sredozemska migracijska pot ugotavlja, da je lani med poskusom prečkanja Sredozemskega morja na poti iz Libije v Italijo umrlo 4.579 migrantov in beguncev. To je skoraj vsak 40. človek, ki je skušal priti do Evrope. Med smrtnimi žrtvami je bilo najmanj 700 otrok, v poročilu ocenjuje Unicef.
Na tej poti se otroci in ženske iz notranjosti Afrike in Bližnjega vzhoda prek Sahare prebijajo do Libije. Vsakodnevno tisoči potujejo po tej poti v upanju, da bodo dosegli Evropo in s tem varnost. Bežijo pred vojnami, nasiljem in revščino, na poti pa jih čakajo nasilje, zlorabe, izkoriščanje in pripori, mnoge tudi smrt.
Najnevarnejša dela poti prebežnikov sta prav 1000 kilometrov od južne meje libijske puščave do Sredozemskega morja ter 500-kilometrska pot prek morja do Sicilije.
To ni samo tvegana pot prebežnikov, temveč tudi ""milijardna poslovna pot, ki jo nadzirajo kriminalne združbe"", med katere spadajo tudi trgovci z ljudmi, opozarjajo v organizaciji. Ker varne in zakonite alternative ni, prebežniki največkrat nimajo druge možnosti, kot da se podajo v tveganje.
Kriminalna LibijaV Libiji so varnostne razmere negotove, življenje težko, nasilje pa del vsakdana. Državo pretresajo konflikti zaradi spopadov med oboroženimi milicami in vladnimi silami. Različne regije so pod nadzorom različnih milic, ki postavljajo svoje zahteve, nadzirajo mejne prehode in zadržujejo prebežnike, da bi jih izkoriščali.
Lani je več kot 181 tisoč prebežnikov - med njimi več kot 25.800 otrok brez spremstva - svojo usodo položilo v roke tihotapcev, da bi prišli do Italije. Lani je bilo med prebežniki brez spremstva, ki so prispeli v Italijo, kar 92 odstotkov otrok, ki so na tej nevarni poti lahek plen.
Strašljive ugotovitve pogovorov s prebežnikiUnicef je v poročilu objavil tudi ugotovitve pogovorov s 122 prebežniki, med katerimi je bilo 82 žensk ter 40 otrok iz 11 držav, starih med 10 in 17 let.
Mnogi so povedali, da so tihotapci po prvem plačilu za pot zahtevali še eno plačilo. S tem se je povečala nevarnost, da bodo žrtve zlorab, ugrabitev ali trgovine z ljudmi. Nekateri so celo poročali o več spolnih zlorabah na več krajih. Večina otrok in žensk je povedala, da bodo morali dalj časa delati v Libiji, da bodo lahko plačali pot do Evrope ali nazaj do doma.
Ženske in otroci so poročali o slabih razmerah v prepolnih centrih za pridržanje v Libiji, o pomanjkanju hrane in ustrezne namestitve. Uradno je med 260.000 begunci v Libiji 30.803 žensk in 23.102 otrok, od tega tretjina brez spremstva, a so resnične številke po oceni Mednarodne organizacije za migracije verjetno trikrat večje.
Katastrofalne razmere v sprejemnih centrihUradnih sprejemnih centrov v državi je 34, od tega 24 vladnih. V njih naj bi bilo med 4.000 in 7.000 ljudi. Oborožene milice vodijo neuradne centre za pridržanje, ki pa niso nič drugega kot prisilni delovni tabori ali skladišča, popolnoma neustrezni za začasno bivanje.
Otroci brez spremstva so tudi v državnih centrih za pridržanje v celicah skupaj z odraslimi, kar še poveča možnost zlorab. V teh centrih je praviloma 20 prebežnikov stlačenih v eno celico, ki niso večje od dveh kvadratnih metrov, v njih pa živijo dlje časa.
Posebna koordinatorka Združenih narodov (ZN) za migrantsko in begunsko krizo v Evropi Afshan Khan je ob tem opozorila, da je ""po vsem svetu na begu 50 milijonov otrok, ki poskušajo zbežati pred vojnami, nasiljem, revščino in posledicami podnebnih sprememb"". Opozoril je, da ne bi smeli biti prisiljeni svojih življenj prepustiti tihotapcem in biti ranljivi za trgovce z ljudmi.
Mogoči ukrepi""Na svetovni ravni moramo raziskati vzroke migracij, hkrati pa tudi uvesti strožje ukrepe za zaščito otrok migrantov z vzpostavitvijo sistema varnega prehoda za vse begunce in otroke migrante. Če bi šlo za naše otroke, ki bi bili sami in prestrašeni, bi ukrepali,"" je opomnila Khanova.
Unicef v poročilu poziva k zaščiti otrok pred nasiljem in izkoriščanjem ter končanju njihovega pridržanja. Omogočiti jim je treba dostop do izobraževanja in zdravstvene oskrbe ter sprejeti ukrepe proti ksenofobiji v tranzitnih in ciljnih državah.
V Evropski uniji trenutno poteka razprava, kako bi dodatno zajezili prihod prebežnikov prek Sredozemlja. Vse več podpore ima zamisel o vzpostavitvi sprejemnih centrov v državah severne Afrike, tudi v Libiji, tako da se prebežniki ne bi odpravili na pot proti Evropi. Do zamisli je kritičen nemški zunanji minister Sigmar Gabriel, ki opozarja na razmere v tamkajšnjih sprejemnih centrih, podobne koncentracijskih taboriščem."
http://www.rtvslo.si/zabava/iz-sveta-znanih/lily-allen-zaradi-razkritja-osebne-tragedije-ponovno-tarca-kritik/416069,prebežnik,267,"
					27. februar 2017 ob 19:17
					London - MMC RTV SLO","
P. B.
",Lily Allen zaradi razkritja osebne tragedije ponovno tarča kritik,"Spletni uporabniki so na družbenih omrežjih ponovno napadli glasbenico Lily Allen. Tokrat zaradi razkritja, da je po rojstvu mrtvega otroka trpela za posttravmatsko stresno motnjo.
31-letna pevka je leta 2010 v šestem mesecu nosečnosti rodila mrtvega sina, spletni uporabniki pa so jo nemudoma po razkritju novice o dogajanju po boleči izkušnji napadli, da je za to kriva sama. Številni so jo obtožili uživanja prepovedanih mamil med nosečnostjo, spet drugi so zapisali, da je ""otrok vedel, kako grozna mati boš"".
Po valu kritik se je glasbenica odločila, da bo Twitter za nekaj časa zapustila. ""Vse, kar vidim, so ogabne objave, polne seksizma, sovraštva do žensk in celo rasizma,"" je zapisala. ""Nisem mazohistka, zato se za nekaj časa poslavljam."" Nadzor svojega računa je za ta čas prepustila prijatelju Dennisu, ki je zapisal, da bo z uporabniki komuniciral zgolj s pomočjo fotografij ter da bo vse, ki bodo uporabljali sovražni govor, blokiral.
Glasbenica je sicer znana po tem, da javno piše o družbenih težavah. Že večkrat je izrazila svojo podporo prebežnikom, zaradi česar je njo in njena dva otroka pred časom na ulici zavrnil taksist ter ji zabrusil, naj si za vožnjo najde begunca, še poroča BBC.
V Calaisu je pred časom obiskala begunce, ki poskušajo priti v Veliko Britanijo. Takrat se je v imenu celotne države opravičila ""za ravnanje države ob begunski krizi"". ""Srečanje z njimi mi je pokazalo nepravičnost in diskriminacijo v pravem pomenu besede.""
""V Calais sem šla, saj sem želela storiti vse, kar je v moji moči. Ljudi sem želela opomniti, da čut za sočloveka ne glede na vse kritike še vedno obstaja,"" je še dodala."
http://www.rtvslo.si/svet/lani-v-nemciji-vec-kot-3-500-napadov-na-prebeznike-in-azilne-centre/415991,prebežnik,256,"
					26. februar 2017 ob 18:01
					Berlin - MMC RTV SLO, STA","
K. T.
",Lani v Nemčiji več kot 3.500 napadov na prebežnike in azilne centre,"V Nemčiji se je lani zgodilo v povprečju skoraj deset napadov na dan na prebežnike in azilne centre. Skupno je bilo poškodovanih 560 ljudi, med njimi 43 otrok, kažejo podatki nemškega notranjega ministrstva.
""Ljudje, ki zapustijo domovino in iščejo zaščito v Nemčiji, imajo pravico pričakovati varno zatočišče,"" je še zapisalo ministrstvo, ki je številke posredovalo v odgovoru na poslansko vprašanje, in ostro obsodilo nasilje.
Med skupno 3.533 napadi jih je bilo 2.545 na posameznike, ko so bili ti zunaj azilnih centrov, v 988 primerih pa je šlo za napade na azilne centre in druge njihove nastanitve. To je manj kot leta 2015, ko se je zgodilo več kot 1.000 napadov, a še vedno občutno več kot leta 2014, ko so jih zaznali le 199. Po podatkih notranjega ministra je bilo izvedenih tudi 217 napadov na organizacije, ki se ukvarjajo s prebežniki, in prostovoljce, poroča BBC.
Število napadov na prebežnike se je močno povečalo po letu 2015, ko je v državo prišlo koli 890.000 prosilcev za azil, lani pa jih je prišlo več kot trikrat manj, okoli 280.000. Politika odprtih vrat, ki jo je ob izbruhu prebežniške krize vodila nemška kanclerka Angela Merkel, je razdelila nemško javnost, kanclerka pa je ob prihajajočih volitvah, ki bodo septembra, napovedala zaostritev priseljenske politike.
Med najbolj odmevnimi napadi na priseljence so napad decembra 2015 v Wassersteinu na Bavarskem, ko je bilo v požaru v dveh hostlih ranjenih 12 ljudi, januarja lani pa je napadalec vrgel granato v hostel s 170 ljudmi v Villingen-Schwenningenu, k sreči pa granata ni eksplodirala, poroča BBC."
http://www.rtvslo.si/svet/madzarska-bo-ob-meji-s-srbijo-vzdolz-ograje-postavila-se-eno-ograjo/415792,prebežnik,237,"
					23. februar 2017 ob 19:39
					Budimpešta - MMC RTV SLO, STA","
B. V.
",Madžarska bo ob meji s Srbijo vzdolž ograje postavila še eno ograjo,"Madžarska vlada bo ob 175 kilometrov dolgi meji s Srbijo vzdolž že zgrajene ograje postavila še eno zaščitno ograjo, je sporočil vodja kabineta madžarskega premierja Janos Lazar.
Kot je po poročanju madžarske tiskovne agencije MTI dejal Lazar, bi lahko letos na Madžarsko prispelo ""pomembno število"" nezakonitih migrantov.
Srbska javna radiotelevizija RTS je poročala, da bo za postavitev nove ograje madžarska vlada namenila 123,5 milijona evrov. S tem bodo okrepili varovanje meje, kar je po besedah Lazarja nujno potrebno za zaščito državljanov.
Prebežniki bodo nameščeni ob mejiV skladu z novimi spremembami zakona bodo na meji za prosilce za azil pripravili točke, kjer bodo čakali na odgovor po končani obravnavi prošnje za azil. Lazar je povedal, da vlada ob meji načrtuje postavitev dodatnih namestitvenih zmogljivosti za 400 ljudi. Ko bodo postavljene, bodo tam namestili prosilce za azil, ki jih je sedaj okoli 600 in so trenutno nameščeni v odprtih ali zaprtih taboriščih po državi, poroča MTI.
Srbska tiskovna agencija Tanjug medtem spominja, da je Madžarska za obstoječo ograjo na meji s Srbijo lani že postavila okoli deset kilometrov nove poskusne ograje, ki je opremljena z razsvetljavo, termovizijskimi kamerami in senzorji gibanja, pred njo pa so izkopani kanali. Pričakovati je, da bo zdaj tovrstno ojačano in višjo ograjo postavila za sedanjo.
Prometnice ob ograji so sicer asfaltirane, pri Kelebiji pa so letos zgradili prvega od štirih oporišč madžarske vojske za omogočanje hitrejšega posredovanja vojaških patrulj pri preprečevanju nezakonitega prečkanja meje."
http://www.rtvslo.si/kultura/drugo/arhitektura-se-mora-od-strokovnega-teoretiziranja-premakniti-k-resnicnim-problemom-nasega-casa/415696,prebežnik,1476,"
					22. februar 2017 ob 18:24
					Ljubljana - MMC RTV SLO","

","""Arhitektura se mora od strokovnega teoretiziranja premakniti k resničnim problemom našega časa""","Ali lahko arhitektura odgovarja na številna ključna vprašanja o naši prihodnosti? ""Lahko. Vendar mora stopiti iz strokovnega slonokoščenega stolpa, kjer je najudobneje razpravljati le o obliki in funkciji zgradb,"" pravi direktor Muzeja za arhitekturo in oblikovanje Matevž Čelik.
Zato zahteva neprestano postavljanje vprašanj, kritiko in samokritiko, raziskovanje, pa tudi poetično refleksijo. Tega se dobro zavedajo tudi v Muzeju za arhitekturo in oblikovanje (MAO), kjer so pred dvema letoma zasnovali evropsko platformo Future Arhitecture, s katero želijo odpreti široko razpravo o arhitekturi in pritegniti arhitekte, oblikovalce, umetnike in druge ustvarjalce k razmišljanju o prostorih prihodnosti. Platforma združuje 18 muzejev, festivalov in producentov iz 15 evropskih držav in je s številnimi dogodki, konferencami in razstavami, postavila Muzej za arhitekturo in oblikovanje v središče evropskega arhitekturnega dogajanja.
Eden izmed pobudnikov platforme je tudi direktor MAO-ja, Matevž Čelik, s katerim smo se pogovarjali o njenih ciljih in prihodnosti arhitekture. Vabljeni k branju pogovora. Kar 594 ustvarjalcev iz 56 držav se je letos odzvalo na poziv, naj prispevajo svoje ideje, projekte, vizije. Tako kot lani je bilo med vsemi zbranimi idejami na koncu izbranih 25 najboljših, najdrznejših in izvirnih idej. Med njimi sta tudi dva Slovenca, Jasmina Cibic in Miloš Kosec. Prejšnji teden se je v Fužinskem gradu, kjer MAO domuje, zgodila uvodna konferenca platforme Future Architecture, kjer so skozi predavanja predstavili nove, sveže in vizionarske ideje o prihodnosti mest in arhitekture širši javnosti. Projekcije namreč kažejo, da so prihodnost mesta. Velika mesta, somestja. Zato je vprašanje, kako jih narediti do ljudi prijazna in znosna, ključno vprašanje sedanjosti.
Future Architecture. Kaj o tem povedati nekaj dni po koncu uvodne konference? Konferenca še vedno odmeva s pozitivnimi odzivi udeležencev. Ustvarjalci, povabljeni na konferenco, so neverjetno zadovoljni, saj je program platforme Future Architecture nekaj popolnoma novega, predstavitev na konferenci v MAO-ju pa jim odpira številne priložnosti za udejstvovanje na razstavah, konferencah in delavnicah v uglednih ustanovah po Evropi. Sodelujoči muzeji, festivali in producenti pa so navdušeni nad svežimi idejami, s katerimi se srečajo na konferenci in s katerimi bodo obogatili svoje programe.
Obstaja kakšen skupni imenovalec, na katerega bi lahko speljali prijavljene ideje, projekte, vizije ...?Skupni imenovalec je zelo pomenljiv. Platforma Future Architecture se je izkazala kot plodno okolje za ideje, ki znova netijo politično kritiko v arhitekturi. Ideje, ki jih arhitekti in oblikovalci predstavljajo v okviru platforme, v veliki meri odpirajo razpravo, ki se ji je arhitektura še pred kratkim izogibala. To je diskurz o enakopravnosti, o idejah, ki nas soočajo s problematičnim v našem svetu, ki obravnavajo vprašanja ""izključenosti in vključenosti"" in tako naprej … Arhitekturo hočemo premakniti od praznega strokovnega teoretiziranja k razpravi o resničnih problemih našega časa. To je prihodnost arhitekture, saj je kot poklic le tako lahko relevantna.
Letošnja konferenca je minila v znaku kritičnih idej o prihodnosti mest in bivanjskih okolij. Kakšna so mesta danes? Kje in v kakšnem bivanjskem okolju živimo?Ko se sprehajamo po mestih, lahko v arhitekturi razberemo tako dosežke kot probleme časa, v katerem je nastala. Danes živimo v mestih in okolju, ki je vse bolj segregirano. Na eni strani urejena, zelena, ekološka in pametna mesta, ki jih oblegajo turisti in so povsod po svetu videti vse bolj enako. Na drugi strani ali na robu pa improvizirani, prehodni, kaotični in prenaseljeni prostori, kjer se ljudje daleč od oči prebijajo skozi vsakdan, so izpostavljeni onesnaževanju ali ujeti v negotovost konfliktov. Naloga arhitekture je boriti se proti takšni razdeljenosti in neuravnoteženemu razvoju.
Ali ima arhitektura to moč, ali lahko odgovarja in kako na vprašanja o naši prihodnosti?Dogajanje, ki ga je sprožila platforma, kaže, da arhitektura spet lahko postane močan sogovornik za omizjem, kjer se razpravlja o prihodnosti sveta. Vendar mora stopiti iz strokovnega slonokoščenega stolpa, kjer je najudobneje razpravljati le o obliki in funkciji zgradb.
Kakšna je sploh danes vloga arhitekture in arhitekta?Vloga arhitekture in arhitekta se je nedvomno spremenila. Za prihajajočo generacijo arhitektov arhitektura ni več dejavnost, katere edini namen je graditi, temveč je prej široko polje intelektualnega dela, način razmišljanja, opazovanja, raziskovanja in analize sveta, v katerem živimo.
Zanimiva se mi zdi raziskava o novem tipu oklevajočega arhitekta, ki namesto akcije raje izbere pasivnost. Takole pravi: ""V zadnjih nekaj desetletjih lahko opazujemo pojav oklevajočega arhitekta. Arhitekta, ki, namesto da bi postopek gradnje nadzoroval od začetka do konca, dele procesa raje delegira silam zunaj svojega nadzora.""To je položaj, ki ga lahko zavzameš le na podlagi temeljite analize in refleksije. Francoska arhitekta Anne Lacaton in Jean-Philippe Vassal sta leta 1996 v Bordeauxu mestni upravi, ki jima je zaupala prenovo trga Léon Aucoc, predlagala, da ta prelepi trg le pospravijo. To je bil projekt, s katerim se je odprlo vprašanje pasivnosti v odnosu do pogosto nerazumnih ambicij, ki se poskušajo udejanjiti skozi arhitekturo. Na zadnjem trienalu v Lizboni sta Lacatonova in Vassal prejela nagrado za življenjsko delo.
Obstajajo meje? Ali lahko rečemo, da ima arhitektura prihodnosti meje, omejitve?Prostor razprav o arhitekturi je in bo tudi v prihodnosti prav gotovo brezmejen. Omejitve pa prav gotovo obstajajo. Tiste, ki jih narekuje politična omahljivost ali interesi, ki niso v korist širši skupnosti, je treba presegati. Druge, ki zagotavljajo varnost, pravice in pravično razporeditev dobrin, pa je treba braniti.
Kakšna je danes vloga mest, če vzamemo v zakup dejstvo, da nekateri deli mest po vsem svetu, zlasti pa v Evropi, odmirajo?Vprašanje vloge mest je vedno aktualno vprašanje. Trenutno se sprašujemo predvsem o vlogi mest kot prostorov proizvodnje in industrije, na katerih je še pred kratkim v veliki meri temeljila urbana kultura. Danes govorimo o premiku od obrtniške in industrijske proizvodnje, k ustvarjalnim dejavnostim in inovacijam. Nekateri v tem vidijo renesanso mest, a realnost je marsikje krutejša. Poleg tega je življenje na podeželju postalo zelo urbano in v tem smislu se meje med mestom in podeželjem brišejo. Mislim, da živimo v obdobju preobrazbe in se šele učimo razumeti, kako mesta na novo delujejo, vsekakor pa bodo še naprej središča kulture, transportna vozlišča, prostori izmenjave.
Po drugi svetovni vojni smo zgradili nova mesta. Umetna mesta. Tudi v Sloveniji, kjer ravno letos praznujemo 70 let nastanka mesta Nova Gorica. Ali lahko ta mesta sploh preživijo? Kakšna je njihova prihodnost?Ta mesta so se izkazala kot dobro načrtovana in trdoživa. Nova Gorica in Velenje sta danes zelo živahni urbani središči, z močnimi podjetji in zanimivo kulturno produkcijo.
So ta na novo zgrajena mesta sploh mesta ali le velika spalna naselja?Mislim, da nihče ne dvomi, da sta Velenje in Nova Gorica mesti, saj sta bili celovito načrtovani, z vsemi dejavnostmi, ki jih mesta potrebujejo. Če se v Novi Gorici sprehodiš med knjižnico, gledališčem in Rusjanovim trgom ali v Velenju odideš okrog Titovega trga, vidiš, da sta to mesti, ki utripata.
Ko govorimo o prihodnosti, največkrat govorimo o tehnološkem napredku. Zakaj?Pogovarjati se o tehnologiji je zelo udobno, vendar se to ne dotika resničnih težav mest. Zelo modna razprava o pametnih mestih se je vrtela – in se še vedno vrti – predvsem okrog velikih korporacij, ki prodajajo tehnologijo. Žal ta razprava zanemarja najpomembnejše akterje, tiste, ki živijo, delajo in ustvarjajo v mestih in to tehnologijo uporabljajo. V resnici bi to morala biti razprava o pametnih meščanih.
V času, ko je več kot 60 milijonov ljudi razseljenih zaradi podnebnih sprememb in konfliktov, so migracije in integracije med največjimi težavami, s katerimi se sooča naša družba. Kako se s tem spopada arhitektura?Med arhitekti obstaja več pobud, kot je Architecture Sans Frontieres. Znotraj platforme Future Architecture se več skupin ukvarja s problematiko migracij in beguncev. Lani je skupina Architecture for Refugees zgradila informacijsko platformo, na kateri se zbirajo uporabne informacije za gradnjo zavetišč in organizacijo naselij. Letos v programu sodeluje skupina Office for Displaced Designers, ki kot prostovoljci delujejo v kraju Mytileni na Lezbosu in so v begunskem centru odprli studio, v katerega vključujejo prebežnike in skupaj načrtujejo rešitve za izboljšave v naselju.
Arhitektura je danes mnogokrat razumljena tudi kot zdravstvena služba, ki krpa rane, ki so nastale v telesu mesta. Zakaj?Čeprav je obseg človekove dejavnosti na planetu večji kot kadar koli in se ta odraža v številnih katastrofalnih spremembah, je delež posegov v zemeljsko površje, ki nastanejo na podlagi temeljitega strokovnega premisleka in načrtovanja, vse manjši. Večina svetovnih korporacij še naprej teži k pospešeni ekonomski eksploataciji naravnih virov in kritičen premislek, ki se zgodi v procesu načrtovanja, si napačno predstavljajo kot oviro.
Ko govorimo o literaturi, govorimo o nemški literaturi, pa o katalonski ... Ima arhitektura svoj nacionalni predznak?Nacionalni predznak v ustvarjalnosti na katerem koli področju je stvar 19. stoletja. Seveda pa ni razlogov, da se ne bi pohvalili z dosežki slovenskih arhitektov in jih predstavili kot slovensko arhitekturo.
Kako in kje sploh želimo živeti v prihodnosti?Verjetno ima vsak izmed nas svojo predstavo, kje si želi živeti. A bolj kot kje, je pomembno, kako. Prepričan sem, da si vsi želimo živeti v prostorih, ki bodo vključujoči in do vseh prijazni, v krajih, kjer bo vsak, ne glede na to, od kod je, lahko uresničeval svoje priložnosti, v okolju, ki ne bo onesnaženo. To so naloge arhitekture za prihodnost.
Tadej Čater"
http://www.rtvslo.si/crna-kronika/razbili-mednarodno-zdruzbo-tihotapcev-ljudi-sodelovala-tudi-slovenska-policija/415691,prebežnik,242,"
					22. februar 2017 ob 16:59
					Haag, Ljubljana - MMC RTV SLO, STA","
Al. Ma.
","Razbili mednarodno združbo tihotapcev ljudi, sodelovala tudi slovenska policija","Policisti iz več evropskih držav so v sodelovanju z Europolom razbili organizirano kriminalno združbo, ki se je ukvarjala s tihotapljenjem ljudi iz Madžarske v Italijo. Sodelovala je tudi slovenska policija.
Pri preiskavi so sodelovali nemški, madžarski, italijanski in slovenski varnostni organi, je Europol zapisal na svoji spletni strani. Preiskava je razkrila, da so bili člani kriminalne združbe pakistanski državljani, ki so delovali v Italiji. Ukvarjali so se s tihotapljenjem nezakonitih prebežnikov iz Afganistana, Bangladeša in Pakistana v Italijo in Nemčijo, v zadnjih nekaj letih so jih pretihotapili več kot sto.
Tihotapljenje je potekalo tako, da so v prtljažnem prostoru kombijev vsakič prevažali od 20 do 36 prebežnikov. Vozila so storilci z lažnimi dokumenti najeli v Italiji ali na Madžarskem.
Čeprav so bili pri svojem kriminalnem početju izredno pazljivi, je skupna policijska preiskava vendarle pripeljala do rezultatov. Prstni odtisi, ki so jih našli na prizorišču zločina v Nemčiji, so se ujemali s prstnimi odtisi osumljenca, ki je bil tisti čas v priporu v Sloveniji.
Kot so pojasnili na Generalni policijski upravi, so namreč tedaj prijeli posamezne pribežnike in informacije prek Europola delili s sosednjimi zainteresiranimi državami. Omenjenega osumljenca so na podlagi evropskega naloga za prijetje in predajo pozneje predali madžarskim varnostnim organom. Kot je zapisano na spletni strani Europola, naj bi šlo za vodjo kriminalne združbe.
Pakistanske člane združbe je do zdaj doletela obtožba na Madžarskem in v Italiji, nekaj voznikov pa je bilo že obsojenih v Nemčiji in Sloveniji, še poroča Europol."
http://www.rtvslo.si/evropska-unija/z-mladimi-zamejci-o-vecjezicnosti-in-multikulturnosti/415659,prebežnik,354,"
					22. februar 2017 ob 12:06,zadnji poseg: 22. februar 2017 ob 21:02
					Ljubljana - MMC RTV SLO, Radio Slovenija","
Špela Šebenik, Nadia Petauer Prvi program Radia Slovenija
",Z mladimi zamejci o večjezičnosti in multikulturnosti,"Med zimskimi počitnicami v Sloveniji bo projekt Gymnasium.eu obiskal mlade zamejske Slovence. V Celovcu so mladi nocoj delili svoje mnenje o zelo aktualni temi: večjezičnosti in multikulturnosti, glede na dogajanje zadnjih dni v zvezi z deželno ustavo, pa je beseda tekla tudi o položaju slovenske manjšine na avstrijskem Koroškem.
V radijski oddaji Gymansium.eu so dijaki Zvezne gimnazije in zvezne realne gimnazije za Slovence in Dvojezične zvezne trgovske akademije govorili tem, kako se večjezičnost in multikulturnost izražata v njihovem okolju – glede na to, da gre za dvojezično območje in je Železna Kapla primer dobre prakse integracije ljudi, ki so v Avstriji poiskali boljše in varnejše življenje?
Avstrija je tretja država v Evropi po številu prošenj za azil, več kot 80 tisoč jih je tam sredi lanskega leta čakalo za zatočišče, v preteklih dveh letih smo bili priča kvotam in drugim prizadevanjem za omejitev vstopa beguncev in migrantov v to državo. Avstrija je nedavno podprla tudi podaljšanje nadzora na nekaterih mejah med državami članicami Unije, nadzor tako ostaja na slovensko-avstrijski meji.
Boj za slovenski jezikPoleg prebežnikov so tudi slovenska narodnostna manjšina in slovenski delovni migranti v Avstriji v zadnjih mesecih doživeli nekaj neprijaznih potez avstrijskih državnih in deželnih ustanov: v osnutku nove deželne ustave avstrijske Koroške je zapisano, da je samo nemščina deželni jezik, dvojezične table še vedno burijo duhove, Avstrija zaostruje pogoje za delo in zaposlitev za državljane drugih evropskih držav, s čimer jih na trgu dela in storitev postavlja v neenakovreden položaj.
.
Poleg enotnega trga in prostega pretoka ljudi naj bi Evropska unija varovala tudi bogato jezikovno različnost Evrope in spodbujala učenje jezikov. Njen cilj je omogočiti, da se državljani poleg maternega jezika lahko sporazumevajo še v dveh drugih jezikih. Kako se torej ta načela in vrednote Evropske unije udejanjajo v Avstriji? Kaj v tem kontekstu pomeni izvolitev Alexandra Van der Bellna za novega avstrijskega predsednika? Kakšen je po mnenju mladih zamejcev položaj slovenske manjšine v Avstriji in slovenščine na avstrijskem Koroškem? Se mladi med seboj pogovarjajo v slovenščini ali nemščini? Kakšne prednosti in slabosti vidijo v večjezičnosti in multikulturnosti? Kako se je po njihovem spremenila Avstrija in kakšna je prihodnost EU-ja?"
http://www.rtvslo.si/svet/to-kako-se-bo-nase-mesto-razvijalo-bo-vplivalo-na-to-kaksni-bomo-mi-kot-ljudje/415612,prebežnik,3732,"
					22. februar 2017 ob 06:48
					Beograd - MMC RTV SLO","
Boris Vasev
","""To, kako se bo naše mesto razvijalo, bo vplivalo na to, kakšni bomo mi kot ljudje""","Vprašanje nočnega rušenja objektov v središču Beograda aprila lani je postalo ključno vprašanje, kakšno Srbijo si ljudje želijo, je za MMC dejal eden vidnejših aktivistov iniciative Ne utapljajmo Beograda, Dobrica Veselinović.
24. aprila 2016 so bagri v Hercegovački ulici v beograjskem predelu Savamala v središču mesta ob Savi ponoči porušili nekaj objektov, mimoidoče pa so zadrževali zamaskirani moški. Policija se na klice ljudi, ki so videli, kaj se dogaja, ni odzvala, tudi deset mesecev po incidentu pa ni jasno, kdo je rušenje naročil, zaradi napada na ljudi pa tudi nihče ni odgovarjal.
Razlog za rušenje je bilo čiščenje zemljišča, namenjenega za projekt Beograd na vodi, luksuzni, megalomanski projekt, ki naj bi med drugim obsegal hotele, stanovanja, nakupovalna središča, pri čemer je glavni vlagatelj podjetje Eagle Hills iz Združenih arabskih emiratov. Še pred nočnim incidentom, ki je razkril nedelovanje pravne države, je obstajal širok strokovni konsenz urbanistov, arhitektov in pravnikov, ki projektu nasprotujejo. Rušenje v Savamali, ki ga je izvedla neznana skupina, pa je spodbudilo proteste v organizaciji civilne iniciative Ne utapljajmo Beograda (Ne davimo Beograd oziroma Ne damo Beograd), ki nasprotuje projektu Beograd na vodi. Iniciativa, ki je organizirala že osem protestov, zadnji je bil prejšnjo sredo, zahteva odgovornost oblasti za način izvedbe projekta, ki mu očita netransparentnost, nedemokratičnost in nezakonitost.
O iniciativi – katere simbol je postala rumena račka, ki naj bi predstavljala prevaro – njenih zahtevah in organizacijski strukturi smo govorili z enim od njenih vidnejših pripadnikov Dobrico Veselinovićem. Kot je dejal, je primer Savamala simboličen, saj ponazarja vse, kar je narobe v srbski družbi, predvsem pa razgalja povezanost politične in ekonomske elite, zaradi katere se odločitve o razvoju glavnega mesta sprejemajo, kot meni Veselinović, brez upoštevanja njegovih prebivalcev. ""To, kako se bo naše mesto razvijalo, bo vplivalo na to, kakšni bomo mi kot ljudje,"" meni sogovornik, ki opozarja tudi na paradoks gradnje luksuznega projekta na območju, na katerem zdaj v zapuščenem skladišču v nemogočih razmerah živi več kot 1.000 prebežnikov, ki so zaradi zaprtja t. i. balkanske begunske poti ostali ujeti v Beogradu.
Še malo pa bo minilo leto dni od zloglasnega rušenja v beograjskem predelu Savamala. Kako napreduje preiskava oziroma ali preiskava sploh poteka in zakaj po toliko mesecih ni nikakršnih odgovorov?Mi pravzaprav ne vemo, kaj se s preiskavo trenutno dogaja in ravno to je eden od razlogov za velike proteste, ki te mesece potekajo v Beogradu. Najprej je tožilstvo ignoriralo zahteve ljudi, da pojasni, kako poteka preiskava, tako da je nekaj mesecev trajalo, da se je sploh izvedelo, kdo na tožilstvu je pristojen za ta primer. Zdaj, ko se to ve, pa je nastopila velika tišina, ko se ne ve, ali se ta primer sploh obravnava, ali je policija posredovala vse potrebne podatke in podobno. Tako smo še vedno priče tišini države glede tega vprašanja.
Mislite na tišino več institucij, od mestnih oblasti do tožilstva in policije? Na katero od institucij tako kot iniciativa sploh lahko računate?Mislim na vse institucije. Takoj po rušenju v Hercegovački ulici sta predsednik občine Beograd in župan govorila, da nista obveščena o dogodkih, češ da se nič niti ni zgodilo, nato pa se je tudi vodstvo policije delalo neumno in šele pritisk prebivalcev je poskrbel za to, da je to sploh postala tema pogovorov in da začenjamo dobivati nekakšne odgovore. Nato je nastopil premier, ki je želel prevzeti vso odgovornost nase, in je edini odgovarjal na vprašanja novinarjev o tem, medtem ko so vsi drugi ostali v ozadju za izjavo ""pustimo institucijam, da opravljajo svoje delo"", čeprav tudi po desetih mesecih svojega dela ne opravljajo.
Rekli ste, da je Aleksandar Vučić nase prevzel odgovornost za pojasnjevanje, vendar mar ni zvalil odgovornosti za rušenje na mestne oblasti?Po nizu protestov in pritiska prebivalcev je zvalil odgovornost na ""popolne idiote"" v vrhu mestnih oblasti, to so njegove besede, pri čemer pa nismo izvedeli, kdo ti ""popolni idioti"" so. Tožilstvo ni sprožilo preiskave, ne vemo, ali kakšna poteka proti komu iz mestnih oblasti. To je bila pravzaprav tehnika medijske manipulacije, da bi se pozornost preusmerila s konkretnih vprašanj in da se ustvari vtis, da se nekaj dogaja. Ko nekdo reče, ""to so naredili popolni idioti iz vodstva mestnih oblasti"", pomislite, da gre za župana Beograda Sinišo Malija, a organi, ki bi morali to procesirati, njegovega ali katerega koli drugega imena pravzaprav nikjer sploh ne omenjajo. To je bil le manever, da se zdi, da se je odgovorilo na vprašanja, ki so postala preglasna. A poudarjam, zelo je čudno in simptomatično, da se tudi deset mesecev po dogodku nič ni rešilo, in ena od tehnik poleg medijske manipulacije je tudi minevanje časa, da se na afero pozabi in da se zadeva pravno več ne bo dala preganjati.
To zavlačevanje ima sicer lahko tudi nasprotni učinek. Od rušenja aprila lani ste tako organizirali že osem protestov. Kot da želite iz državljanov narediti institucijo, ki bi lahko vplivala na potek dogodkov, če že uradne institucije molčijo.Od samega začetka projekta Beograd na vodi smo kot iniciativa Ne davimo Beograd organizirali to državljansko gibanje, ki nasprotuje vsemu, kar ta projekt pravzaprav je. To, kar se je zgodilo v Hercegovački ulici, je samo najočitnejše nasilje v fizični obliki nad voljo prebivalcev Beograda. Njih ni nihče nikoli vprašal, ali ta projekt sploh želijo v svojem mestu, nikoli jih ni nihče vključil v to, kakšno bo njihovo mesto v prihodnosti, nam pa se to zdi ena od najpomembnejših stvari, okoli katere sploh gradimo to gibanje. Želimo, da ljudi bolj upoštevajo pri tem, v kakšnem mestu bodo živeli, v kakšni družbi bodo odraščali. To, kako se bo naše mesto razvijalo, bo vplivalo na to, kakšni bomo mi kot ljudje. Zato smo tako pozorni na ta projekt in osredotočeni na to gibanje, ker vidimo, da institucije ne opravljajo svojega dela, saj so pod prevelikim vplivom politike, ta pa je močno ločena od vsakodnevnega življenja in želja ljudi. Torej, zdaj poteka nekakšno vračanje državljana v državo.
Opozarjate na nedemokratičnost projekta, njegovo škodljivost za javni interes in nezakonitost njegove izvedbe. Lahko predstavite glavne primere te škodljivosti in nezakonitosti? Omenjate, recimo, privatizacijo javnega prostora.Kar se dogaja, je posledica vsega, kar se je dogajalo v naši družbi v zadnjih 20 in več letih, torej privatizacije vsega javnega, da ne rečem družbenega. Po nizu privatizacij industrije v Srbiji je vse, kar je od virov še ostalo vrednega, zemlja v tem najosnovnejšem smislu. Zazidljivo zemljišče v mestu je eden redkih virov, ki so ostali zunaj dosega tac tajkunov, da se tako izrazim. To je torej ena od najvrednejših stvari, ki jih imamo. Pogodba, ki je bila objavljena nekaj mesecev po njenem podpisu, pa je končno razkrila, da se tudi ta najvrednejši vir daje v zelo sumljivih okoliščinah nejasnemu zasebnemu vlagatelju. Kakor smo izračunali, smo mi v ta projekt vložili veliko več, kot bo to kadar koli storil vlagatelj, ki pa mu bo šel ves dobiček. V tem projektu je tako vse tveganje na javni strani, ves dobiček pa na zasebni, ki je poleg tega nejasna. Mi resnično ne vemo, kdo so ti t. i. vlagatelji. Ko vidimo, koliko so se naši politiki vpregli v ta projekt, se počasi postavlja vprašanje, ali ta vlagatelj sploh obstaja.
Ali imate težave pri prepričevanju javnosti o škodljivosti tega projekta, glede na slabo gospodarsko stanje, v katerem je država in ki naj bi ga tovrstni projekt izboljšal. Kako se bojujete proti razpravi, da je dobro, da se gradi, da se razvija, vlaga?Vlagatelj in oblasti pravijo, da je naložba vredna 3,5 milijarde dolarjev in da bo zaradi gradnje delo dobilo 200.000 ljudi. V pogodbi pa smo videli, da mora vlagatelj vložiti le 150 milijonov in da ni nikakršne obveze o zaposlovanju delovne sile. Po naši računici, ki se sicer le stežka prebije v glavne medije in do javnosti, pa projekt ne bo prispeval h gospodarskemu razvoju in rasti, saj so vsa gradbena podjetja že zdavnaj privatizirana, tako da se bodo v sami gradnji uporabljali tuja tehnologija in materiali in vse, kar se bo vgradilo v vse te stavbe, nakupovalni center, ekskluzivne hotele in stanovanja, ne bo izdelano tukaj, ampak bo uvoženo. Ostala bodo samo najmanj plačana delovna mesta v storitvenem sektorju, kar ne bo spodbudilo gospodarske rasti države. Ekonomska računica torej temelji na praznih obljubah in tržniški strategiji, ki obljublja nekaj, česar si običajni človek nikoli ne bo mogel privoščiti. Kdo bo namreč lahko kupil stanovanje v Beogradu na vodi, če je povprečna cena kvadratnega metra več kot 3.000 evrov? Ljudje si nikoli ne bodo mogli privoščiti takšnega načina življenja, a ravno to je način delovanja marketinga, ki obljublja nekaj, česar nikoli ne bomo mogli dobiti, obenem pa nas sili v sanjarjenje o teh stvareh.
Kot zdaj govorite, zveni precej enostavno predstaviti negativne vidike tega projekta. So vaš glavni problem pri prepričevanju javnosti o njegovi škodljivosti medijske manipulacije, ki ste jih omenili?Seveda, saj so vsi lokalni mediji v Srbiji privatizirani, javni medijski servis pa je pod velikim političnim nadzorom vladajoče stranke (Srbska napredna stranka, op. a.), zato je zelo težko z resnico prodreti v javnost. A očitno je, da ljudje niso tako neumni, da ne bi razumeli nekaterih osnovnih zakonitosti. Mislimo, da se bo to odražalo na vseh naslednjih političnih dogajanjih oziroma volitvah, kjer bo imel projekt Beograd na vodi kot glavni adut vladajoče stranke priložnost pokazati, ali ima podporo javnosti. Ponavljam, nikoli ni nihče ljudi vprašal, ali ta projekt v središču mesta sploh želijo, zdaj pa je to postala ena od glavnih tem, ki se ji ne da izogniti.
Kaj lahko poveste o poročanju javne radiotelevizije, ki ima še toliko večjo odgovornost do javnosti, in o tem, da pravzaprav vse problematične pogodbe – ravno danes je spet ena prišla v javnost –, povezane s projektom, objavljajo manjši mediji, neodvisni portali, ki se ukvarjajo z raziskovalnim novinarstvom, a nimajo velikega dosega in vpliva v javnosti?V zadnjih dveh letih se je zgodil val privatizacij javnih medijev v lastništvu lokalnih oblasti. Televizije, in radijske postaje, privatiziran je, recimo, Studio B, so prešle v roke ljudi, ki predstavljajo ekonomsko elito in so blizu vladajočim strukturam. Javni medij (Radiotelevizija Srbije - RTS, op. a.) pa je zaradi različnih političnih igric pristal pod jasnim nadzorom vladajoče stranke. Tako ne obstaja nikakršna oblika dialoga, ki bi omogočila soočanje različnih mnenj. Smo v situaciji, ko se premier in člani vladajoče stranke sploh več ne udeležujejo soočenj z nikomer, ampak obstaja le njihov dialog z novinarji, ki pa so naučeni, kot se to lepo vidi, da ne postavljajo težkih vprašanj. Nadzor nad javno razpravo torej obstaja na dveh ravneh. Na eni je fizični nadzor nad mediji, na drugi pa nadzor nad njihovim delom, ko pride do obravnave neke teme. Glede objave pogodbe o Beogradu na vodi pa naj povem, da je do nje prišlo na dan, ko je bila v Beogradu leta 2015 organizirana Parada ponosa, takrat pa v mestu običajno na žalost vlada polvojno stanje. Parada se je začela ob 13. uri, župan pa je na novinarski konferenci pogodbo predstavil ob 12. uri. Jasen je torej namen odločevalcev in župana pogodbo objaviti v času, ko bo to zasenčil neki večji dogodek. Že zaradi tega objava pogodbe ni imela večjega odmeva v glavnih medijih, tako da so ostali le neodvisni portali, ki se ukvarjajo z raziskovalnim novinarstvom, ki v tem primeru resnično delajo zelo dobro in opravljajo gromozansko delo s kopanjem in iskanjem, kaj vse ni v redu, kar je zelo težko. Pogodba o Beogradu na vodi ima v izvirni različici, recimo, več kot 200 strani v angleščini. Tudi, ko so informacije javne, jih torej ni preprosto najti, saj so skrite med drugimi odvečnimi podatki.
Kot pravite, so večji mediji v tem smislu bolj pasivni, na drugi strani pa, kot je znano, se določeni tabloidi uporabljajo za zaščito oblasti, konkretno premierja, in za obračunavanje z njegovimi kritiki. Ste tudi vaša iniciativa oziroma vi osebno in vaši kolegi, ki ste bolj javno izpostavljeni, postali njihova tarča in ali ste imeli na splošno zaradi svojega angažmaja glede tega vprašanja kakršne koli nevšečnosti v obliki groženj, kazni, ovadb, itd?V Srbiji imamo več tabloidov, kot so Informer, Srbski telegraf, Alo in drugi, ter nekaj televizijskih postaj, kot so privatizirani Studio B, Pink in nekatere manjše televizije, ki se uporabljajo za to, da bi iniciative, kot je naša, ali nekoga, ki je dojet kot sovražnik vladajoče stranke in reda, predstavili v slabi luči. Pred nekaj meseci se je tako začela kampanja proti nam, tako posameznikom osebno kot iniciativi kot takšni, v okviru katere se je poudarjalo, da smo tuji plačanci, da je rumena račka uvožena iz Brazilije kot izum Cie, začele so se osebne obtožbe, da nekdo prejema denar, ima ljubimko, da smo med seboj sprti in podobno. S tem se je pripravil teren za to, kar je sledilo, to pa so različne grožnje na družbenih omrežjih, ustvarjanje lažnih profilov, ki imajo recimo podobno ime, kot je vaše, kar je ustvarjalo vtis, da smo legitimne tarče. To pa se je nato preselilo na ulice, zaradi česar so bili številni naši aktivisti v neprijetnih situacijah, ko so jim, recimo, v poštne nabiralnike metali grozilna pisma. Na drugi ravni pa se je to kazalo v obliki različnih ovadb zoper nas. Tako je do zdaj vloženih več kot 20 ovadb zaradi neprijavljenih javnih shodov, oviranja prometa, onesnaževanje javnih površin, lepljenja propagandnega materiala in podobno, vse zato, da nam pokažejo, da lahko sistem, ko se enkrat počuti ogroženega, na različne načine udari nazaj. Na eni strani torej z medijskim blatenjem in demoniziranjem, na drugi pa z ovadbami in sodnimi postopki, pa tudi z grožnjami s fizičnim nasiljem. Gre za spekter različnih groženj, s katerimi smo soočeni, a to pravzaprav kaže, da je sistem precej šibak in da se boji, kar nam daje še več moči in odločnosti, da nadaljujemo naše delo.
Morda se oblasti niti ne zavedajo, da s tem, ko vam tako odločno pišejo kazni in vlagajo ovadbe, samo še bolj poudarjajo svojo nedejavnost v primeru Savamala. Torej to, da so lahko zelo učinkovite, pomeni le, da v tistem primeru ne želijo biti učinkovite, ne da ne morejo biti.To pomeni ravno to. Te kazni, ki jih prejemamo, pa običajno vključujejo tudi finančno kazen. Namen je, da se nas poleg s postopki obremeni tudi finančno. Za nas pa je zelo pomembno, da smo vsa sredstva, ki smo jih porabili za kampanjo, pridobili od državljanov, kar javno objavljamo na svojem blogu. Ljudi so te kazni še dodatno razburile, češ ""zdaj jim pa pišejo še kazni za lepljenje nalepk, pomagajmo jim"". Gradi se nekakšna solidarnost, nekakšna skupna energija.
V prihodnjih mesecih bodo v Srbiji predsedniške volitve. Bodo vprašanja in teme, ki jih odpira primer Savamale, če se omejimo le na ta primer nedelovanja pravne države, del predvolilne kampanje? Bo to nekaj, kar bodo mediji naslavljali v pogovorih s kandidati?Vsekakor, saj je postalo to vprašanje neizogibno in ključno, ko govorimo o tem, v kakšni državi želimo živeti. Gre za vprašanje, ali se bo policija odzvala na klice državljanov ali pa se bo držala ob strani, če ji bo politična elita, povezana z ekonomskim interesom, tako ukazala. Gre za vprašanje, ali bodo sodišča in tožilstva opravljala svoje delo, neodvisno od interesov politične elite in gre za vprašanje, ali se bo državljane vprašalo in upoštevalo pri tem, v kakšnem okolju želijo živeti. Po našem mnenju so ta vprašanja ključna in vidimo, da jih naslavljajo vsi, ki so napovedali svojo kandidaturo. Od odgovorov na ta vprašanja bo odvisen rezultat volitev.
Bo tudi ta razprava omejena na manjše medije ali pa mislite, da bodo tudi na RTS-u postavljena vprašanje glede tega primera?Ravno pred nekaj dnevi je bil premier Vučić gost na RTS-u, a medtem ko mu je novinarka, bolje rečeno, voditeljica, postavila 27 vprašanj, je Vučić po analizi novosadske novinarske šole njej postavil še enkrat toliko vprašanj. To vprašanje je sicer bilo postavljeno, a se mu je uspelo izmuzniti, saj ni bilo podvprašanj. To je posledica nadzora nad narativom. Njemu se postavi vprašanje glede rušenja v Savamali, on pa odgovori, da je šlo za nezakonite objekte, kar ni res, a ga s tem nihče ne sooči, in da bi jih on sam, če bi ga kdo vprašal, rušil po belem dnevu. Seveda ne sledi podvprašanje, ampak novo vprašanje, kar mu omogoča enako ravnanje. A veselijo nas ti protesti in to, da so ta vprašanja vse glasnejša ter da nihče več ne verjame tega, kar sliši od oblasti, čeprav se tisočkrat ponovi.
Ko ravno omenjate proteste, ki so precej množični … Mineva skoraj 20 let od zadnjih množičnih protestov z zahtevami za spoštovanje pravne države v času Miloševića. Od takrat so bili namreč množični samo nacionalistični in skrajnodesničarski protesti proti odcepitvi Kosova ali Paradi ponosa. Zdajšnji protesti sicer niso tako veliki kot tisti pred 20 leti, a vendar, ali obstajajo kakšne vzporednice med njimi?Dobro ste opazili, da trenutni protesti niso nacionalistični, in to nas veseli. Podobnost je v tem, da ljudje spet čutijo potrebo, da se dvignejo zoper različne zlorabe, nepravilnosti in kršitve zakonov, razlika pa je v tem, da so bili tedanji protesti večinoma strankarsko vodeni ali usmerjeni. Tako kot tisti protesti pa so tudi sedanji, to lahko že rečemo, trajni. Av nasprotju s tistimi protesti so zdajšnji organizirani brez strankarske infrastrukture, financirajo jih državljani in odprti so za različne družbene skupine, ki niso dovolj zastopane. Prej ni bilo nikoli tako. V Beogradu so se mavrične zastave tako lahko videle le na paradi ponosa pod močno policijsko zaščito, zdaj pa so prisotne tudi zastave nezastopanih skupin. To je morda največja vrednost teh protestov, pomembno pa je tudi to, da se po različnih drugih mestih po Srbiji organizirajo in povezujejo podobne skupine.
Izpostavljate inkluzivnost gibanja, vključevanje različnih idej in razlogov za proteste ... povejte nekaj več o sami organizacijski strukturi vaše iniciative. Gre za vertikalno strukturo, prek katere se odloča za proteste, zahteve, konkretne akcije, ali je ta struktura horizontalna kot v gibanju Occupy ali v španskem gibanju t. i. ogorčenih?Iniciativa je nastala kot horizontalno oblikovana skupina ljudi različnih profilov, od arhitektov, kulturnih delavcev, politologov, pravnikov, ki imajo vsi svoje drugo poklicno življenje. Nihče se z gibanjem ne ukvarja poklicno. Tedensko se sicer sestaja ožja skupina 20 ali nekaj več ljudi in zaradi takšne organizacije se težko sprejemajo odločitve. Nikoli ne glasujemo, ampak težimo h konsenzu, a na koncu koncev so rezultati, ki jih tako dosežemo, vsem najsprejemljivejši. Tako je zelo malo resnih konfliktov in razkolov. Zato menimo, da je to najboljši način organiziranja. Ni glavnega človeka, ampak se trudimo delovati v skladu s pričakovanji vseh, kar je morda utopično in neuresničljivo, a za nas je pomembno, da poskusimo. Ne moremo namreč spremeniti sistema, če ne spremenimo načina, na kakršnega mi komuniciramo med seboj in se organiziramo. Če bi sistem le zamenjali z drugimi ljudmi, bi vsebinsko stvari ostale enake.
Če prav razumem, gre v vašem primeru torej za nekakšen kompromis med klasično strukturo z jasnim vodstvom in horizontalno strukturo brez vodstva. Je mogoče, da bi protest iniciative Ne davimo Beograd organizirali nekateri drugi ljudje, ki niso del skupine 20 ljudi, ki ste jo omenili?Rekel bi, da je. Pri tem bi sicer prišlo do logistično-operativnih težav, torej ali bi se to prepoznalo kot izvirni protest in podobno. Eden od mehanizmov boja proti drugače mislečim in nasprotnikom, ki je uvožen iz Putinove Rusije, je namreč tudi ustvarjanje zmede. Delajo se lažni profili, obstaja tudi več organizacij, ki se ukvarjajo s promocijo Beograda na vodi, recimo Združenje za zaščito mladih ali ""Daj račko očetu"", s čimer se želi vnesti zmedo. Lani je, recimo, SNS na lokalnih volitvah v posameznih občinah v Beogradu v dveh občinah prijavil lažno listo z imenom ""Račkica - ne Beogradu na vodi"", da bi vnesla zmedo pri ljudeh in da bi se zlorabila verodostojnost naše iniciative. A mislim, da bi bilo celo zaželeno, da bi se s tem, kar počnemo, začelo ukvarjati veliko več ljudi, torej da se začnejo ljudje samoorganizirati glede vprašanj, ki jih mučijo.
Ravno to sem vas hotel vprašati, torej ali je ta iniciativa omejena na zoperstavljanje projektu Beograd na vodi in pozivanje k odgovornosti oblasti zaradi primera Savamala, ali pa se spreminja v nekakšno širše gibanje, ki ima za cilj spremembe v državi v večjem obsegu?Kot iniciativa se za zdaj držimo projekta Beograd na vodi, vendar sodelujemo z drugimi skupinami, organizacijami in gibanji tako v Beogradu kot zunaj njega, ki se ukvarjajo z različnimi temami na področju urbanega razvoja. V Nišu se, recimo, ljudje bojujejo za cenejše centralno ogrevanje, saj je tam to zelo drago, v Beogradu potekajo različni boji za varovanje parkov, več kolesarskih stez, za neodvisne kulturne centre in podobno, tako da obstaja sodelovanje na nekakšni tematski osnovi, a za zdaj smo omejeni na eno temo, ki pa je po našem mnenju ključna, saj namreč skozi njo poteka vse, kar je problematično v naši družbi, in na njej se lomijo kopja demokracije in spoštovanja prava, predpisov in človekovih pravic.
Kot ste dejali, je primer Savamala zelo simboličen, saj izpostavlja veliko težav, s katerimi se spoprijemata Srbija in Beograd, a obstaja še ena, morbidnejša simbolika, in sicer da nedaleč od gradbišča luksuznega projekta Beograd na vodi več kot 1.000 prebežnikov živi v zapuščenem skladišču.To je še eden izmed paradoksov, v katerih je Beograd. Od začetka begunske krize je okoli območja Beograda na vodi zaradi avtobusne in železniške postaje največje zbirališče migrantov. Kot iniciativa smo tem ljudem večkrat pomagali, jim kuhali in prinašali stvari, odnos mestnih oblasti pa je bil ravno nasproten. Dva parka, ki sta tu, so namreč popolnoma ogradili in ju začeli obnavljati ob prihodu teh ljudi. To nam kaže, da se želi uradna politika od tega vprašanja ograditi in da posnema to, kar se dogaja v Evropski uniji, na drugi strani pa ljudje kažejo visoko stopnjo solidarnosti. Poteka zelo veliko dobrodelnih akcij, s čimer so ljudje pokazali, da želijo biti del življenja teh ljudi, da ne gre za tujce s slabimi nameni, ampak da so v velikih težavah in da moramo pokazati precej solidarnosti z njimi, saj bomo s tem pokazali, ali si želimo pred tem velikim problemom zatisniti oči in se pretvarjati, da je vse v redu, ali da smo ljudje in da želimo vse dobro drugim ne glede na to, od kod prihajajo. Slike, ki so obšle svet, pa prikazujejo neuravnoteženost in nepovezanost politike in višjih ekonomskih slojev, ki sodelujejo v projektu Beograd na vodi, z realnim življenjem. Vprašanje zdravega razuma – morda je neumno reči spodobnosti – je, ali boste gradili ekskluzivno območje v času, ko nekaj tisoč ljudi živi na temperaturi pod ničlo. Ali si to želimo? Če si to res želimo, se nam ne obeta nič dobrega. Ne bomo si mogli oprostiti, da smo bili tiho in sedeli križem rok ali obračali glavo stran, ko se je to dogajalo."
http://www.rtvslo.si/svet/trump-si-je-izmislil-neobstojeci-napad-na-svedskem-stockholm-zahteva-pojasnilo/415432,prebežnik,857,"
					19. februar 2017 ob 17:08,zadnji poseg: 19. februar 2017 ob 21:40
					Melbourne - MMC RTV SLO","
K. S.
",Trump si je izmislil neobstoječi napad na Švedskem; Stockholm zahteva pojasnilo,"Potem ko je bila Trumpova svetovalka Kellyanne Conway deležna veliko kritik, ko je na začetku meseca govorila o ""pokolu v Bowling Greenu"", neobstoječem terorističnem napadu v Kentuckyju, si je zdaj nekaj podobnega izmislil še njen šef. Donald Trump je tako na zborovanju na Floridi omenil ""petkov dogodek"" na Švedskem.
Trump je v svojem govoru, ki bi ga lahko označili kar za prvo predvolilno dejanje pred volitvami 2020, na tisoče podpornikov v letališkem hangarju v Melbournu na Floridi opozarjal pred begunskim valom v Evropi, ki ga je povezal s terorističnimi napadi v Bruslju, Nici in Parizu.
Seznamu je dodal še Švedsko, ko je netočno navedel domnevni napad, ki naj bi se tam zgodil v petek. ""Nujno moramo obvarovati svojo državo. Kar poglejte, kaj se dogaja v Nemčiji, poglejte, kaj se je zgodilo sinoči na Švedskem. Švedska, kdo bi si mislil? Švedska. Sprejeli so veliko prebežnikov. In zdaj imajo probleme, o katerih niso nikdar sanjali. Poglejte, kaj se dogaja v Bruslju. Poglejte, kaj se dogaja po vsem svetu. Poglejte Nico. Poglejte Pariz.""
Predstavnica švedskega zunanjega ministrstva Catarina Axelsson je sporočila, da vlada ne ve za noben ""s terorizmom povezan incident"" in da je švedsko veleposlaništvo v Washingtonu že povprašalo State Department za pojasnilo Trumpovih izjav. Na odgovor še čakajo, poroča AP.
Tudi švedska varnostna policija je sporočila, da nima nobenega razloga za povišanje ravni ogroženosti. ""Nič se ni zgodilo, kar bi nas spodbudilo, da bi dvignili raven ogroženosti,"" je povedal predstavnik agencije Karl Melin.
Zamešal Švedsko za Pakistan?Nekateri mediji ugibajo, da je Trump morda pomešal Švedsko s Sehvanom v Pakistanu, kjer je bilo v petek v samomorilskem bombnem napadu v svetišču Sufi ubitih več kot 85 ljudi, vseeno pa so bili Švedi nad podatkom, da so imeli teroristični napad, osupli in so vse skupaj na družbenih omrežjih pospremili z dobršno mero sarkazma.
""Švedska? Teroristični napad? Kaj za vraga je kadil? Veliko vprašanj,"" se je na Twitterju odzval nekdanji švedski premier Carl Bildt.
Emma, švedska knjižničarka, ki ta teden vodi uradni švedski račun na Twitterju (vsak teden profil prevzame drugi naključni Šved), pa: ""Ne, nič se ni zgodilo tu na Švedskem. Tu ni bilo nobenih terorističnih napadov. Sploh. Trenutno je glavna novica Melfest.""
Dodobra pa si je Trumpa privoščila Chelsea Clinton, hčerka Hillary in Billa Clintona, ki je na Twitterju zapisala: ""Kaj pa se je zgodilo na Švedskem sinoči? So ujeli napadalce pokola v Bowling Greenu?""
Conwayeva na tnaluOd kod Trumpu podatek o neobstoječem napadu, ni znano, ga pa je predsednik, ki skoraj obsedeno spremlja kabelsko televizijo, izrekel kmalu za tem, ko so na televiziji Fox, eni redkih, ki jih predsednik še ne označuje za ""lažni medij"", predvajali intervju z ameriškim filmskim ustvarjalcem Amijem Horowitzem, čigar zadnji dokumentarni film preverja, ali je visok delež kriminala na določenih delih Švedske povezan s prejšnjo politiko odprtih vrat pri sprejemanju prebežnikov. Po uradnih podatkih delež kriminala na Švedskem sicer v zadnjem desetletju ostaja približno na isti ravni.
Do Trumpovega izmišljenega švedskega napada prihaja po tem, ko je bila zadnje tri tedne na tnalu Kellyanne Conway zaradi večkratnega navajanja ""pokola v Bowling Greenu"", ki naj bi ga zagrešila dva iraška begunca. To naj bi bil argument, da je Trumpova sporna prepoved vstopa državljanom sedmih muslimanskih držav, med njimi Iraka, v ZDA upravičena. Leta 2011 sta bila v Bowling Greenu sicer res aretirana dva Iračana, ki sta skušala poslati denar Al Kaidi v Irak, ni pa bilo nobenega pokola, niti nista bila obtožena tega.
Zareklo se je tudi Trumpovemu predstavniku za tisk Seanu Spicerju, ki je konec januarja trikrat omenil ""napad v Atlanti"", pozneje pa je za ABC News pojasnil, da je ""jasno mislil Orlando"". V napadu v gejevskem nočnem klubu v Orlandu je bilo junija ubitih 49 ljudi, napad pa je izvedel Omar Mateen, ameriški državljan, rojen afganistanskim staršem.
Drugačen napad na ŠvedskemMediji, ki jih je Trump v svojem govoru na Floridi ponovno ostro napadel, so sicer pohiteli z zanikanjem predsednikove izjave o napadu na Švedskem. Švedski Aftonbladet je tako objavil satirični članek, v katerem so pojasnili, kaj se je zares dogajalo v petek: ""Zaradi slabega vremena na severu Švedske je bila cesta E10 med Katterjakkom in Riksgransenom zaprta"", ""Moški je v bolnišnici umrl zaradi poškodb, ki jih je dobil na delovnem mestu"". In dodali: ""Okej, da ne bomo objavljali lažnih novic, to se je zgodilo že jeseni, a je bilo objavljeno v petek, in smo menili, da vam bo ugajalo. Lesen los je pritegnil pozornost zaljubljenega losa.""
Sicer pa, kot je opozoril Independent, se je na Švedskem nedavno dejansko zgodil resnejši napad. A so ga zagrešili neonacisti, ne pa prebežniki. Januarja je namreč švedska policija aretirala tri neonaciste, osumljene, da so z doma narejeno bombo izvedli napad na azilni dom v Göteborgu, v katerem je bil en človek huje ranjena. Vsi trije so bili člani Nordijskega odporniškega gibanja (NMR), skupine, ki odkrito promovira rasistične in antisemitske nazore in nasprotuje priseljevanju v državo.
Sweden? Terror attack? What has he been smoking? Questions abound. https://t.co/XWgw8Fz7tj
No. Nothing has happened here in Sweden. There has not ben any terrorist attacks here. At all. The main news right now is about Melfest. ->
What happened in Sweden Friday night? Did they catch the Bowling Green Massacre perpetrators?"
http://www.rtvslo.si/begunska-kriza/okoli-500-prebeznikom-uspelo-priti-cez-ograjo-spanske-eksklave-ceuta/415301,prebežnik,273,"
					17. februar 2017 ob 16:28
					Ceuta - MMC RTV SLO, STA","
B. V.
",Okoli 500 prebežnikom uspelo priti čez ograjo španske eksklave Ceuta,"V špansko eksklavo Ceuta na severu Afrike je iz Maroka vdrlo več sto ljudi iz podsaharske Afrike, pri čemer je bilo poškodovanih več prebežnikov in pripadnikov varnostnih sil.
BBC poroča, da se je skušalo čez ograjo prebiti okoli 700 ljudi, regionalna vlada Ceute pa je sporočila, da jih je čez bodečo žico na špansko ozemlje prišlo 498. Predstavnik tamkajšnjih oblasti je dejal, da sta bila dva prebežnika hospitalizirana in da je poškodovanih 11 španskih policistov.
Številne prebežnike, ki so skušali priti čez ograjo, so nazaj potisnile maroške varnostne sile. Več deset prebežnikov, ki jim je uspelo priti v Ceuto, se je v jutranjih urah veselilo na ulicah, vzklikalo ""svoboda"" in bilo ovitih v zastave EU-ja in Španije.
Kot še poroča BBC, sicer večino prebežnikov prestrežejo že pred vstopom v eksklavo, tiste, ki jim uspe priti čez ograjo, pa sčasoma izpustijo ali vrnejo v državo izvora. Ljudi, ki skušajo preplezati ograjo ali jo prerezati, španski policisti pogosto preganjajo s solzivcem in uporabo gumijastih nabojev, kar človekoljubne organizacije kritizirajo kot nehumano početje.
Zadnji množični poskus 1. januarjaZadnji množični poskus vstopa prebežnikov se je zgodil 1. januarja, ko je čez dvojno ograjo med Marokom in Ceuto poskušalo priti okoli 1.100 ljudi. Uspelo je le dvema, oba pa sta potrebovala bolnišnično oskrbo. V nasilju je eden izmed paznikov izgubil oko.
Ceuta in Melilla sta majhni španski eksklavi na severu Afrike, kjer poteka edina kopenska meja med EU-jem in Afriko, zato sta priljubljeni točki poskusov prebežnikov, da pridejo v Unijo.
Obe eksklavi sicer obdajata visoki ograji in prebežniki pogosto srečo poskusijo tudi s plavanjem ob obali. Leta 2014 se je sicer tovrsten poskus za 15 ljudi končal tragično."
http://www.rtvslo.si/svet/italija-zeli-s-hitrimi-prizivnimi-sodisci-pospesiti-odlocitve-o-izgonu-ljudi/414751,prebežnik,186,"
					10. februar 2017 ob 20:08
					Rim - MMC RTV SLO, STA","
B. V.
",Italija želi s hitrimi prizivnimi sodišči pospešiti odločitve o izgonu ljudi,"Italijanska vlada je sporočila, da bo vzpostavila 14 pritožbenih sodišč za hitrejšo obravnavo azilnih postopkov, s čimer želi pospešiti odločitve o izgonu ljudi, ki jim država odreka pravico ostati v Italiji.
Po trenutnih pravilih imajo zavrnjeni prosilci za azil pravico do dveh pritožb, kar je dolgotrajen proces. Vlada bo rekrutirala še dodatnih 250 strokovnjakov, ki bodo skrbeli za pospešitev obravnave prošenj prosilcev za azil. Italijanski pravosodni minister Andrea Orlando je obljubil, da bodo med specialisti sodniki z znanjem s področja migracij.
Dekret je začel veljati takoj, a ga mora parlament potrditi v naslednjih dveh mesecih.
Kot je pojasnil Orlando, so migracije kompleksen pojav, ki z ljudmi iz različnih držav postaja še kompleksnejši. ""Pogovarjamo se o odločitvah, ki vplivajo na življenja, zato ne smemo ljudi kar pustiti v negotovosti,"" je pojasnil.
V zadnjih treh letih je v Italijo prišlo pol milijona prebežnikov, večina Afričanov, ki so jih rešili s prenatrpanih čolnov in ladij v Sredozemskem morju. Medtem ko je Italija leta 2013 sprejela 23.620 prošenj za azil, jih je lani 123.482. Leta 2013 so prošnje povprečno preučevali 167 dni, lani pa 268, poroča francoska tiskovna agencija AFP."
http://www.rtvslo.si/slovenija/cerar-ne-strasimo-temvec-opozarjamo-na-moznost-krepitve-migrantskih-poti/414643,prebežnik,296,"
					9. februar 2017 ob 16:28
					Ljubljana - MMC RTV SLO","
L. L.
","Cerar: Ne strašimo, temveč opozarjamo na možnost krepitve migrantskih poti","Predsednik vlade Miro Cerar poudarja, da se z zapiranjem zahodnobalkanske migrantske poti odpirajo nove možnosti, da se tihotapci preusmerijo na jadransko pot. Po Cerarjevem prepričanju je te možnosti treba preučiti, preden bo prepozno.
Predsednik vlade je ob tem dejal, da nikoli ni govoril o tem, da jadranska pot že obstaja, temveč da je ob zapiranju mej na zahodnobalkanski poti Jadran ena izmed možnosti za kriminalne organizacije, ki se ukvarjajo s prevozom nezakonitih prebežnikov. ""Tako kot smo opozarjali na nevarnosti na zahodnomigrantski poti, še preden so se tam zgodila množična priseljevanja, zdaj opozarjamo na druge nevarnosti, preden bo prepozno.""
Ob tem je Cerar navedel, da tudi druge organizacije poročajo o krepitvi nezakonitih migracij prek Jadrana. Povečanje teh tokov je zaznal že Frontex, pa tudi hrvaški varnostni organi so v eni akciji v Istri preprečili nezakoniti prehod meje stotim prebežnikom, je dejal Cerar. ""To ni strašenje, temveč realnost, ki se utegne dogajati vse bolj intenzivno."" Še večjo težavo pa bi za Slovenijo v tem primeru pomenilo avstrijsko zaprtje meje, je še dodal Cerar.
Na obisk povabil JunckerjaSicer pa je Cerar poudaril, da je ključnega pomena, da Evropa sprejme skupno politiko do migracij, saj se drugače reševanje teh težav prepusti preventivnim ukrepom posameznih držav. Zato je Cerar na obisk povabil predsednika Evropske komisije Jean-Clauda Junckerja, da bi se v Sloveniji pogovorila tudi o teh težavah. ""Slovenija je pri tem ključna država, saj se pri nas križajo te poti,"" je sklenil Cerar.
Na vprašanje glede hrvaškega odziva na sprejeti zakon o tujcih, v katerem so na Hrvaškem dejali, da so dolžni sprejeti le tiste vrnjene prebežnike, za katere to določa Dublinska konvencija, in ne vseh, kot to določa zakon o tujcih, pa Cerar odgovarja, da gre za skrajne ukrepe, ki bi se aktivirali le v skrajnih primerih okrepitve migrantskih tokov."
http://www.rtvslo.si/svet/nemska-vlada-in-zvezne-dezele-za-pospesitev-izgona-zavrnjenih-prosilcev-za-azil/414633,prebežnik,559,"
					9. februar 2017 ob 15:27,zadnji poseg: 9. februar 2017 ob 20:23
					Berlin - MMC RTV SLO","
B. V.
",Nemška vlada in zvezne dežele za pospešitev izgona zavrnjenih prosilcev za azil,"Nemške zvezne dežele in nemška zvezna vlada so podprle načrt za pospešitev izgona iz Nemčije za ljudi, ki jim ni bila ugodena prošnja za azil.
Nemška kanclerka Angela Merkel se je v Berlinu srečala z ministrskimi predsedniki 16 nemških zveznih dežel, po srečanju pa je dejala, da so zvezne dežele in zvezna vlada podprle načrt za pospešitev izgona iz Nemčije za tiste, ki niso upravičeni do azila.
Po načrtu s 16 točkami, ki je pricurljal v nemške medije, naj bi vzpostavili nov koordinacijski center za izgone v Berlinu. Vzpostavili pa naj bi tudi t. i. izhodne centre, kjer bi zadrževali zavrnjene prosilce za azil v dneh in tednih pred njihovim izgonom. Vlada želi imeti tudi dostop do podatkov na telefonu in SIM-kartic prosilcev za azil. Ta dostop želi vlada uporabiti za preverjanje identitete prosilcev za azil.
Vlada med drugim načrtuje tudi povečanje zneska, ki bi ga izplačali ljudem, ki se hitro odločijo za prostovoljno vrnitev v državo izvora, poroča BBC. Vlada načrtuje letos porabiti 90 milijonov evrov za programe repatriacije in reintegracije. Med predlogi je tudi večji pritisk na države, ki zavračajo sprejemanje svojih državljanov, poroča francoska tiskovna agencija AFP.
""Cilj je, da ljudi, ki so brez možnosti, da bi ostali v Nemčiji, iz sprejemnih centrov (v Nemčiji) v njihove domovine vrnemo v nekaj tednih,"" je v Berlinu dejal ministrski predsednik zvezne dežele Mecklenburg-Predpomorjansko Erwin Sellering, poroča nemška tiskovna agencija DPA.
Leta 2015 je prišlo v Nemčijo okoli 890.000 prosilcev za azil, kanclerka pa se je odločila za politiko odprtih vrat, medtem ko so druge evropske države zapirale svoje meje. V tem času je prihod prebežnikov izkoristila skrajnodesna protipriseljenska stranka Alternativa za Nemčijo (AfD), ki ji je podpora precej narasla.
Nekatere vlade zveznih dežel proti izgonomNekatere vlade zveznih dežel, ki jih vodijo socialdemokrati, nasprotujejo izgonom Afganistancev, katerih prošnje za azil so bile zavrnjene. Socialdemokrati namreč menijo, da Afganistan ni varna država, v katero bi se lahko ti ljudje vrnili. Pet nemških zveznih dežel se je tako odločilo, da bo zaustavilo večino izgonov za Afganistance. Od decembra dalje je Nemčija na podlagi oktobrskega sporazuma med EU-jem in Afganistanom v to državo vrnila okoli 60 afganistanskih državljanov.
Afganistanci so postali druga največja skupina prosilcev za azil ob Sircih. Leta 2015 jih je v državo prišlo 154.000. Skoraj vsi Sirci prejmejo azil zaradi vojne, ki traja v Siriji.
Lani je bilo iz Nemčije izgnanih okoli 25.000 prebežnikov, več kot dvakrat toliko pa jih je državo zapustilo prostovoljno. ""Število zavrnitev narašča, zato moramo storiti več na področju repatriacije in izgonov,"" je dejal notranji minister Thomas de Maiziere.
Nekatere dobrodelne organizacije, ki pomagajo prosilcem za azil, so že kritizirale vladni načrt in opozarjajo, da se v postopku odločanja o dodeljevanju azila sprejemajo napačne odločitve. Eva Lohse, predsednica Združenja nemških mest, pa je dejala, da je nujno zavrnjene prosilce za azil vrniti v države izvora, ""da bi prebivalci sprejeli tiste, ki resnično potrebujejo zaščito pred vojno in pregonom"".
Priseljevanje politizirana temaKonec leta 2016 je izgon grozil okoli 207.000 ljudem, vladne podatke navaja nemška tiskovna agencija DPA. Priseljevanje je postalo zelo politizirana tema pred letošnjimi parlamentarnimi volitvami. Decembra lani je napad na berlinski božični sejem, v katerem je umrlo 12 ljudi, izvedel prosilec za azil iz Tunizije Anis Amri, ki mu je bila prošnja zavrnjena. Ta primer je še povečal pritisk na kanclerko Angelo Merkel. V Nemčiji so zabeležili tudi porast napadov skrajnih desničarjev na tujce."
http://www.rtvslo.si/begunska-kriza/slozno-zelijo-zapreti-se-zadnje-vrzeli-na-balkanski-begunski-poti/414551,prebežnik,500,"
					8. februar 2017 ob 16:34,zadnji poseg: 8. februar 2017 ob 17:55
					Dunaj - MMC RTV SLO, STA","
T. H.
",Složno želijo zapreti še zadnje vrzeli na balkanski begunski poti,"Države ob t. i. zahodnobalkanski migracijski poti so sklenile, da pripravijo skupni akcijski načrt za primer novega prebežniškega vala in tako pošljejo jasen signal.
Državni sekretar na slovenskem obrambnem ministrstvu Miloš Bizjak je izpostavil tri poudarke današnjega srečanja na Dunaju.
""Prvi poudarek je bil, da smo skupaj solidarni z vsemi državami, ki sodelujejo pri migrantski problematiki, zlasti na balkanski poti,"" je povedal. V drugi točki so države poslale ""jasen signal tihotapcem, da bomo storili vse, da prekinemo tihotapske poti"", tretji poudarek pa je zaveza, ""da bomo skušali storiti vse za nadzor naših zunanjih meja"", je pojasnil Bizjak.
Cilj: Skupen nastop v primeru zaostrovanja razmerNa srečanju so države potrdile tudi deklaracijo z naslovom Skupno upravljanje migracijskih izzivov. ""V njej se strinjamo, da bomo do aprila naredili akcijski načrt za potencialno poslabšanje razmer v zvezi z migranti,"" je potrdil Bizjak. Cilj je skupen nastop v primeru zaostrovanja razmer.
Akcijski načrt bo, kot je pojasnil državni sekretar, nastajal pod vodstvom Wolfganga Sobotke. Avstrijski notranji minister bo pripravil osnutek, nato pa bodo države udeleženke današnjega srečanja sodelovale pri pisanju končne oblike.
""Najprej bo treba identificirati potrebe, na drugi strani bomo identificirali možnosti - najsi bo kadrovske, finančne in tudi opremo, ki jo bomo lahko ponudili državi, ki bo najbolj ogrožena ob tej poti,"" je dejal Bizjak. Za konkretne predloge, kako bi lahko v tem načrtu sodelovala Slovenija, pa je po njegovih besedah za zdaj še prezgodaj.
Zahodnobalkanska pot zaprta praktično že leto dniNa Dunaju je danes potekalo skupno srečanje notranjih in obrambnih ministrov Salzburškega foruma in pobude za srednjeevropsko obrambno sodelovanje, ta format pa so dopolnile še balkanske države.
Udeleženci konference so se strinjali, da je položaj na zahodnobalkanski poti sicer bistveno boljši kot v letu 2015 in prvi polovici leta 2016, a da še ne moremo govoriti o popolnem zaprtju, saj organi vseh držav na tej poti dnevno odkrivajo in preprečujejo poskuse nezakonitih prehodov meja, so v sporočilu za javnost zapisali na notranjem ministrstvu. Dodaten razlog za zaskrbljenost je tudi veliko število prebežnikov, ki so v Grčiji in v državah Zahodnega Balkana, zlasti v Srbiji.
Državni sekretar na notranjem ministrstvu Boštjan Šefic je na konferenci poudaril, da se morajo države z izzivi, ki jih predstavljajo migracije, soočati skupaj, in oblikovati rešitve, ki bodo vključevale vse. Pomanjkanje skupnih rešitev ima lahko po njegovih besedah resne negativne posledice, ki smo jim že priča - sprejemanje nacionalnih ukrepov ter vzpostavljanje notranjih meja ovirata pretok ljudi, otežujeta gospodarsko sodelovanje in predstavljata grožnjo temeljnim vrednotam schengenske ureditve.
Prihodnje rešitve moramo zgraditi na načelih humanitarnosti, solidarnosti in odgovornosti, kar pomeni, da je treba podpirati najbolj obremenjene države, omogočiti zaščito tistim osebam, ki jo potrebujejo, in učinkovito odvrniti tiste, ki sistem zlorabljajo, so poudarili na notranjem ministrstvu. Hkrati morajo vsi deležniki prevzeti svoj del odgovornosti in izvajati dogovorjene obveznosti.
Šefic je zagotovil, da bo Slovenija tudi v prihodnje kredibilna članica EU-ja in schengenskega območja in bo dejavno podpirala tiste rešitve, ki bodo prinašale konkretne rezultate. Ob tem pa je izpostavil tudi pomen zagotavljanja varnosti državljanov Slovenije in celotnega schengenskega območja."
http://www.rtvslo.si/svet/v-vatikanu-razkol-zaradi-trumpa-papez-proti-tradicionalistom/414480,prebežnik,935,"
					7. februar 2017 ob 17:07
					Vatikan - MMC RTV SLO","
K. S.
",V Vatikanu razkol zaradi Trumpa - papež proti tradicionalistom,"Vplivni ameriški kardinal Raymond Burke, ki s papežem Frančiškom bije bridek boj, se je v Vatikanu sestal z Matteom Salvinijem, desničarskim italijanskim nacionalistom, predsednikom Severne lige, ki je goreč podpornik Donalda Trumpa in občuduje Benita Mussolinija.
Srečanje je še en znak več globokega in vse bolj političnega razkola med tradicionalisti znotraj Cerkve in papežem, ki je za mnoge preveč liberalen. V Vatikanu in znotraj Cerkve se tako ustvarjata dva tabora - na eni strani profrančiškov tabor, ki podpira njegovo sporočilo o vključevanju in podpori prebežnikom, hkrati pa zavrača Trumpovo prepoved vstopa beguncem in državljanom sedmih muslimanskih držav v ZDA, na drugi strani pa tisti manj popustljivi. Pri čemer je treba poudariti, da cerkveni nauk zagovarja usmiljenje in pomoč tistim, ki so pomoči najbolj potrebni.
Ameriški kardinal Joseph Tobin iz New Jerseyja, ki ga je papež nedavno povišal, je Trumpov sporni izvršni odlok označil za ""nasprotje tistega, kar pomeni biti Američan"", ob tem pa navrgel, da je Trump slepar.
Kardinal za TrumpaIstočasno pa se papeževi najostrejši kritiki bolj istovetijo z novim predsednikom ZDA in njemu podobnimi politiki, kot je Salvini, poroča Guardian. Burke, eden izmed štirih kardinalov, ki so se lani podpisali pod odprto pismo papežu Frančišku, v katerem izražajo dvom o novih smernicah, po katerih se lahko duhovniki sami odločajo, ali bodo ločenim vernikom podelili sveto obhajilo, po Trumpovi presenetljivi zmagi na novembrskih volitvah ni skrival zadovoljstva. Po njegovem mnenju Trumpova zmaga predstavlja jasno zmago za prizadevanja proti splavu, Trump pa da se je obdal z ""zelo treznimi svetovalci"".
""Mislim, da novega predsednika pri njegovi politiki do priseljevanja ne bo vodilo sovraštvo,"" je Burke po Trumpovi zmagi za dejal katoliško revijo NCR. ""Dobrodelnost je vedno inteligentna; terja odgovor: točno kdo so ti prebežniki? So res begunci in katere skupnosti jih lahko vzdržujejo?""
Med volitvami v ZDA je papež Frančišek odkrito kritiziral Trumpov poziv po gradnji zidu med ZDA in Mehiko, češ da človek, ki podpira tako politiko, ""ni kristjan"", na kar je Trump odgovoril, da je sramotno, da kak verski voditelj dvomi o posameznikovi veri. Papež se je posredno obregnil tudi ob Trumpov odlok o prepovedi vstopa muslimanom in beguncem v ZDA ter pozval vernike, naj molijo, da bi ""revni, begunci in marginalizirani v naših skupnostih našli prisrčen sprejem in uteho"", ob tem pa mimogrede še posvaril vernike pred populizmom in lažnimi odrešeniki.
Zgovorna odstavitev kardinalaPoldrugo uro dolgo srečanje med Burkom in Salvinijem naj bi se zgodilo v četrtek v Burkovi vatikanski rezidenci, ne Salvini ne papež pa srečanja ne želita komentirati. Je pa skrajno nenavadno, da bi se višji ameriški klerik sestal z vodjo italijanske politične stranke.
Salvini je odkrito izražal prezir do papeža Frančiška, ko se je ta zavzel za sprejemanje beguncev in prebežnikov. Leta 2015, ko je papež rekel, da bi morale države, ki zapirajo vrata beguncem, ki iščejo varno zatočišče v Evropi, prositi Boga za odpuščanje, se je Salvini nemudoma odzval, da ne potrebuje božjega odpuščanja. Ob tem je papeža obtožil, da z zagovarjanjem dialoga z muslimani samo škodi katoličanom. Istočasno je Salvini lani odpotoval v ZDA, kjer se je v Philadelphii udeležil Trumpovega predvolilnega zborovanja.
Guardian ugiba, da želi Burke, neuradni vodja konservativne in tradicionalistične struje v RKC-ju, s srečanjem s Salvinijem poslati sporočilo ostalim konservativcem. Italijanski volivci bi se lahko na volišča podali že poleti, in čeprav Salvini uživa le okoli 13-odstotno podporo volivcev, bi bilo srečanje lahko Burkov poskus usmerjanja konservativcev, naj se združijo za Severno ligo.
Spor med Burkom in papežem Frančiškom traja že nekaj časa, še zaostril pa se je prejšnji teden, ko je papež zamenjal Burka na mestu papeževega poslanika pri Malteškem viteškem redu. Papež je nato imenoval novega papeškega odposlanca, ki bo zdaj kot edini pristojen za komunikacijo med svetim očetom in katoliškim redom. Po tej dokaj zgovorni papeževi potezi so Rim preplavili skrivnostni plakati s fotografijo čemernega papeža Frančiška in besedami ""Kje je tvoje usmiljenje?"", pri tem pa namigovali na ""obglavljenje"" malteških vitezov.
Naveza Burke-BannonBurka na Trumpa veže ena ključna oseba: Steve Bannon. Sporni in politično povsem neizkušeni Trumpov svetovalec, ki mu je predsednik podelil mesto v svetu za nacionalno varnost in ga postavil pred vodjo obveščevalcev in vodjo generalštaba, se je z Burkom sestal leta 2014, ko je v Vatikanu kot vodja konservativnega in rasističnega medija Breitbart News poročal o kanonizaciji papeža Janeza Pavla II.
Kot poroča New York Times, sta se Burke in Bannon kot človeka podobnih svetovnih nazorov dobro ujela - oba vidita islam kot grožnjo Zahodu, oslabljenem zaradi erozije tradicionalnih krščanskih vrednot, sebe pa kot krivično izobčena od političnih elit brez stika s stvarnostjo. ""Ko prepoznaš nekoga, ki se je žrtvoval, da bi ostal zvest svojim načelom, in ki bori enake bitke v kulturni areni, nisem presenečen, da pride do srečanja src,"" je dejal Benjamin Harnwell, Burkov zaupnik, ki je srečanje organiziral.
In če se Trump, dvakratni ločenec, ki se je bahal o tem, kako grabi ženske za genitalije, ne zdi ravno najbolj značilen zaveznik tradicionalistov znotraj Vatikana, pa mnogi nanj in na vzpon Bannona gledajo kot na potencialno velik preboj zase. Bannon se povezuje tako s skrajno desnimi strankami po Evropi, ki si prizadevajo za rušenje EU-ja, kot tudi z elementi RKC-ja, ki nasprotujejo smeri, v katero Cerkev vodi papež Frančišek. Mnogi delijo Bannonovo mnenje, da je Frančišek nevarno zapeljan socialistični papež.
Do zdaj je argentinski papež tradicionaliste povečini postavil na obrobje ali pa jih degradiral kot Burka, več poudarka pa dajal sprejemanju prebežnikov ter opozarjanju na okoljske spremembe in revščino, zato je pridobil priljubljenost po vsem svetu, še zlasti med mladimi in liberalci. A, kot opozarja New York Times, so zdaj časi drugačni, svet bolj razburkan, Frančiškovega zaveznika pa je v Beli hiši zamenjal nepredvidljivi dvojec Trump-Bannon."
http://www.rtvslo.si/evropska-unija/eu-v-boju-proti-nezakonitim-migracijam-razmislja-o-podpori-libijski-vladi/414400,prebežnik,595,"
					6. februar 2017 ob 21:02,zadnji poseg: 6. februar 2017 ob 21:16
					Tripolis - MMC RTV SLO, STA","
K. S.
",EU v boju proti nezakonitim migracijam razmišlja o podpori libijski vladi,"Zunanji ministri EU-ja so na vrhu v Bruslju izpostavili pomen stabilizacije Libije, ki je ključna za zajezitev toka nezakonitih migracij v Evropo. EU bo za dosego tega cilja storil vse, pripravljena je tudi preučiti možnost podpore libijski predsedniški gardi in spremeniti veljavne sankcije proti Libiji.
""Današnje sporočilo je, da sega naše delo za Libijo in z Libijci precej onkraj vprašanja migracij,"" je po koncu zasedanja poudarila visoka zunanjepolitična predstavnica unije Federica Mogherini. ""Prizadevanja za stabilizacijo Libije so sedaj pomembnejša kot kadarkoli prej in EU bo storil vse, kar je v njeni moči, da bi prispevala k temu cilju,"" pa so v sklepih zapisali ministri.
Ob tem so izrazili podporo vladi narodne enotnosti pod vodstvom premierja Fajeza Saradža. Vse libijske strani so pozvali, naj se izognejo dejanjem, ki bi spodkopala politično tranzicijo v Libiji, in naj sodelujejo v konstruktivnem dialogu. Zunanji ministri izpostavljajo tudi nujnost združitve vseh oboroženih sil pod nadzorom legitimnih civilnih oblasti in ponavljajo, da ni vojaške rešitve konflikta.
EU pozdravlja vzpostavitev predsedniške garde in nedavne napotitve prvih enot kot pomemben korak za zaščito institucij in diplomatskih predstavništev v Tripolisu ter izraža pripravljenost na preučitev možnosti podpore predsedniški gardi. Prav tako EU izraža pripravljenost na spremembe pri veljavnih sankcijah proti Libiji v podporo miru, stabilnosti in varnosti v državi.
1,3 milijona ljudi potrebnih nujne pomočiMinistri so izpostavili, da so zaskrbljeni zaradi humanitarnih razmer v Libiji, kjer približno 1,3 milijona ljudi potrebuje nujno pomoč, obsodili so zlorabe prebežnikov v Libiji in libijske oblasti pozvali k podvojitvi prizadevanj za izboljšanje položaja prebežnikov. Potrdili so tudi malteško izjavo, v kateri je vrh Unije minuli petek začrtal deset prednostnih nalog za zajezitev prebežniškega toka po osrednji sredozemski poti iz Libije v Evropo.
Ključne prednostne naloge Unije so pomagati libijski obalni straži pri preprečevanju prebežniškega toka v Evropo, nadaljevati prizadevanja za razbitje mreže tihotapcev s prebežniki in izboljšati sprejemne zmogljivosti v Libiji.
Slovenija je v prizadevanjih za zajezitev toka nezakonitih prebežnikov pripravljena sodelovati tudi z ladjo Triglav, saj je to v njenem interesu, je ponovil zunanji minister Karl Erjavec, ki pa o podrobnostih tega sodelovanja ni govoril. Spomnil je na dogovor, da Slovenija še naprej sodeluje v operaciji Sophia. Kdaj bo Triglav pripravljen na nove naloge, pa je po Erjavčevih besedah treba vprašati na ministrstvu za obrambo.
Zaradi kaotičnih političnih razmer v državi po padcu Moamerja Gadafija leta 2011 Unija z Libijo ne more skleniti migracijskega dogovora po vzoru dogovora s Turčijo v prizadevanjih za zaprtje zahodnobalkanske prebežniške poti.
Odločna podpora sporazumu iz MinskaMinistri so v Bruslju tudi potrdili odločno podporo doslednemu izvajanju mirovnih dogovorov iz Minska. Številni ministri, med njimi vodji nemške in britanske diplomacije Sigmar Gabriel in Boris Johnson, so izražali zaskrbljenost zaradi novih izbruhov nasilja na vzhodu Ukrajine. Johnson je ob tem izpostavil vztrajanje Velike Britanije, da kakršno koli rahljanje sankcij proti Rusiji ne pride v poštev. Da mora EU najmanj ohraniti sankcije proti Rusiji, je poudaril tudi litovski zunanji minister Linas Linkevičius.
EU bo vztrajal, da morajo vse vpletene strani spoštovati mirovne dogovore iz Minska. Prav tako bo vztrajala pri politiki nepriznavanja nezakonite priključitve Krima Rusiji, ki se je zgodila marca 2014. Takšen je evropski odziv na izjave novega predsednika ZDA Donalda Trumpa, ki nakazujejo rahljanje ameriških stališč do Rusije. ""Ne morem govoriti o stališčih ameriške administracije. Govorim lahko le o stališčih EU-ja,"" je o tem dejala zunanjepolitična predstavnica Unije Federica Mogherini.
Da razmere na vzhodu Ukrajine vzbujajo zaskrbljenost in da je treba napetosti reševati v okviru dogovorov iz Minska, je poudaril tudi Erjavec in izpostavil tudi nujnost reform v Ukrajini, zlasti nadaljevanje izvajanja potrebnih reform na področju decentralizacije, vladavine prava in boja proti korupciji."
http://www.rtvslo.si/slovenija/pahor-preprican-da-je-zakon-o-tujcih-skladen-z-ustavo-a-dopusca-drugo-mnenje/414369,prebežnik,407,"
					6. februar 2017 ob 15:59
					Ljubljana - MMC RTV SLO, STA","
L. L.
","Pahor prepričan, da je zakon o tujcih skladen z ustavo, a dopušča drugo mnenje","Predsednik republike Borut Pahor za zdaj meni, da je zakon o tujcih skladen z ustavo in mednarodnim pravom. Dejal je, da so ga premier in drugi predlagatelji o tem prepričali, a bo obenem počakal na morebitna drugačna mnenja.
Sicer je Pahor na podlagi osebnih pogovorov z voditelji, ki so pomembni z vidika migracijskih tokov, prepričan, da v skorajšnji prihodnosti ne gre pričakovati njihovega povečanja. Po njegovih besedah je za Slovenijo, državo, ki želi ostati odprta družba, ki vztraja pri temeljnih vrednotah, zelo pomembno, da uveljavlja take ukrepe, kot so predvideni v noveli, le tedaj, ko je zelo nujno.
Ob tem je Pahor dejal, da mora Slovenija pri zaščiti varnosti ukrepati sorazmerno in v skladu z ustavo in mednarodnim pravom. Pahor verjame predlagateljem glede skladnosti zakona z ustavo, pričakuje pa, da bo kdor koli, ki meni, da zakon ni skladen z ustavo, ustrezno ukrepal. Poudaril je še, da bo ukrepanje Slovenije toliko bolj verodostojno, kolikor bolj bosta domača in mednarodna javnost vedeli, da ni mogoče varnosti zagotoviti drugače kot s takimi ukrepi. Pomembno pa je tudi, da tako predvidene ukrepe kot tudi žico Slovenija umakne, ko ne bodo več potrebni.
Dotaknil se je tudi premierjevih izjav glede poti prebežnikov prek Jadrana proti Istri, o kateri pa na Hrvaškem, kot so zatrdili, nimajo informacij. Po Pahorjevem mnenju gre morda za pojmovni nesporazum, ki pa ga je treba odpraviti. Ko je govor o velikih migrantskih valovih, bi javnost pomislila na tak tok, kot smo mu bili že priča. A takega vala v tem primeru ni, je zatrdil in dodal, da gre za individualne prebežnike.
EU mora reševati težavePredsednik republike se odpravlja na turnejo, kjer bo obiskal Nemčijo, Rusijo in Ukrajino, kjer bo z voditelji govoril o dogajanju v EU-ju in po svetu. Poudaril je, da želi na turneji poglobiti zaupanje in obenem spodbuditi reševanje nakopičenih težav v EU-ju in okolici.
""Mislim, da je zdaj nastopil čas, da tisti, ki si prizadevamo stvari rešiti po mirni poti in dati priložnost miru, varnosti in sodelovanju, pokažemo najboljše, kar imamo,"" je poudaril Pahor. Po predsednikovih besedah se je Slovenija pri reševanju težav pripravljena izpostaviti in je v tem razumljena v mednarodni skupnosti.
Pahor se bo v Berlinu sešel z odhajajočim nemškim predsednikom Joachimom Gauckom in kanclerko Angelo Merkel. V Rusiji bo na uradnem obisku, kjer se bo sešel z Vladimirjem Putinom, s katerim se bosta pogovarjala tudi o odnosih med EU-jem in Rusijo. Cilj uradnega obiska Moskve pa je tudi krepitev mednarodnega sodelovanja."
http://www.rtvslo.si/evropska-unija/pred-obalo-libije-in-sicilije-resili-1-600-prebeznikov/414228,prebežnik,197,"
					4. februar 2017 ob 14:15
					Rim - MMC RTV SLO, STA","
K. T.
",Pred obalo Libije in Sicilije rešili 1.600 prebežnikov,"Medtem ko so voditelji držav EU-ja na Malti razpravljali o omejevanju nezakonitih migracij iz Libije v Evropo, so v 13 reševalnih akcijah na Siciliji in pred obalo Libije v dveh dneh rešili okoli 1.600 ljudi.
Davi so pri Siciliji rešili 300 prebežnikov, v petek pa pred obalo Libije okoli 1.300. Po navedbah Zdravnikov brez meja so bili priča pravi mori. V organizaciji so zelo kritični do sklepov vrha na Malti, na katerem so se voditelji dogovorili, da bodo države okrepile podporo libijski obalni straži in okrepile boj proti tihotapcem, hkrati pa bodo zagotovili ustrezne zmogljivosti za ustrezen sprejem prebežnikov v Libiji. Človekoljubne organizacije so do tega zelo kritične, saj so razmere po njihovih podatkih v tej afriški državi zelo kaotične in za prebežnike ne more poskrbeti ustrezno.
""Na vrhu EU-ja je postalo jasno, da je EU pripravljen žrtvovati na tisoč pomoči potrebnih moških, žensk in otrok, da bi jim preprečil, da bi dosegli evropsko obalo,"" so sporočili. Po besedah njihovega predstavnika v Amsterdamu Arjana Hehenkampa preživeli prebežniki poročajo o stradanju, zastraševanju in zlorabah v libijskih taboriščih.
Prek osrednje sredozemske poti in Libije je lani v EU prišlo več kot 180.000 prebežnikov, 4.500 jih je na poti umrlo."
http://www.rtvslo.si/svet/le-penova-za-glasovanje-o-frexitu-omejitev-priseljevanja-nove-zapore-dodatne-davke-za-tuje-delavce/414227,prebežnik,466,"
					4. februar 2017 ob 13:42
					Lyon - MMC RTV SLO, Reuters","
K. T.
","Le Penova za glasovanje o ""frexitu"", omejitev priseljevanja, nove zapore, dodatne davke za tuje delavce ...","Predsedniška kandidatka francoske skrajno desne stranke Nacionalna fronta Marine Le Pen je na strankinem kongresu razkrila svoj program, ki vsebuje 144 točk. V petih letih bo državo spravila v red, je zapisala v uvodniku.
Med programskimi usmeritvami so, kot je že večkrat napovedala, tudi odhod Francije iz evrskega območja in referendum o članstvu, pa tudi napoved, da lahko vsak od staršev brez davkov vsakih pet let podari vsakemu otroku darilo v vrednosti do 100.000 evrov. Zdaj je v veljavi pravilo, ki to dovoljuje vsakih 15 let. Za mlajše od 21 let, ki so prvič zaposleni, podjetjem dve leti ne bi bilo treba plačevati nobenih dajatev. V programu se, bolj kot za integracijo zavzema za asimilacijo priseljencev, omenja pa tudi samodejen izgon kriminalcev in prestopnikov, ki so tujci. Omejila bi tudi določene pravice, ki zdaj veljajo za vse prebivalce, med njimi je pravica do brezplačnega izobraževanja, da bi bile po novem na voljo le državljanom. O tem bi odločali državljani na referendumu.
10-odstotni davek na plače tujih delavcevPodjetja, ki bi najemala tujce, pa bi morala plačevati davek v višini 10 odstotkov delavčeve plače, je napovedal namestnik Le Penove Florian Philippot. Prebežnikom, ki nimajo dokumentov, ne bi bilo več mogoče legalizirati njihovega bivanja, zmanjšalo pa bi se tudi število odobrenih prošenj za azil na francoskih konzulatih po svetu. Vsako leto bi v državo sprejeli največ 10.000 ljudi.
Tujce, ki bi bili obsojeni na francoskih sodiščih, bi čakal izgon, prav tako bi izgnala vse tujce, ki jih v povezavi z radikalnim islamom nadzorujejo obveščevalne agencije, ter zaprla mošeje, ki so osumljene povezav z radikalnim islamom.
Le Penova bi tudi zaostrila pogoje za pridobitev državljanstva, pri čemer ne bi več veljalo pravilo, da ima pravico do državljanstva vsakdo, rojen na ozemlju francoske države. Ob tem se zavzema za povečanje števila policistov za 15.000, zgradila pa bi tudi nove zapore za 40.000 zapornikov.
Program vsebuje tudi usmeritev o ""inteligentnem protekcionizmu"", Reuters pri tem navaja besede svetovalca Le Penove Jeana Messihe, da želi stranka prisiliti trgovce, da imajo na svojih policah določen odstotek francoskih izdelkov. Ob tem program vsebuje tudi določilo o okrepitvi industrije, v okviru katerega naj prodajalcem uvoženega blaga ne bi bilo dovoljeno, da breme davka na dodano vrednost v celoti prevalijo na potrošnike, kot to počnejo zdaj. Le Penova se zavzema tudi za znižanje davka na plače za majhna in srednje velika podjetja ter splošno zmanjšanje davkov za majhna in srednje velika podjetja, tedenski delavnik pa bi ohranila pri 35 urah. Upokojitveno starost bi znižala z 62 na 60 in povečala pomoč starejšim.
Zavzema se tudi za veliko reformo francoske ustave, o kateri naj bi volivci odločali na referendumu, ki bi sledil junijskim parlamentarnim volitvam. Njena vizija reforme vključuje ukinitev regij, zmanjšanje števila parlamentarcev (na 300 poslancev in 200 senatorjev) in večji poudarek na obrambi kulturne in zgodovinske dediščine."
http://www.rtvslo.si/svet/zn-posilstva-poboji-umori-dojenckov-in-otrok-skupnosti-rohingja/414212,prebežnik,285,"
					4. februar 2017 ob 09:45
					Thengar Char - MMC RTV SLO, Reuters","
K. T.
","ZN: Posilstva, poboji, umori dojenčkov in otrok skupnosti Rohingja","Združeni narodi so mjanmarske varnostne sile obtožili hujših kršitev človekovih pravic, očitajo jim pobijanje otrok, skupinska posilstva in brutalno pretepanje.
Obtožbe je organizacija izrekla na podlagi intervjujev več kot 200 pripadnikov muslimanske manjšine Rohingja, ki so iz Mjanmara pobegnili v Bangladeš. Več kot polovica vprašanih je povedala, da je njihova družina izgubila družinskega člana, med 101 žensko pa jih je 52 povedalo, da so bile posiljene ali žrtve spolnega nasilja, poroča BBC.
Med pretresljivimi pričanji, ki so jih zbrali v poročilu, je tudi zgodba mame, ki so ji ubili petletno hčer, ki je skušala preprečiti njeno posilstvo. Moški je ""vzel ven dolg nož in ji prerezal vrat"", je povedala mama, poročilo pa navaja tudi primer osemmesečnega otroka, ki so ga ubili, medtem ko je pet pripadnikov varnostnih sil posiljevalo mamo.
Samo od lanskega oktobra, ko je izbruhnilo nasilje nad to skupnostjo v Mjanmaru, je v Bangladeš prebegnilo okoli 70.000 njenih pripadnikov. Pripadniki vojske in policije so po besedah prebežnikov požgali in uničili na stotine domov, šol, trgovin in mošej. Več jih je tudi pričalo, da so policisti in vojaki zažgali več hiš, v katerih so bili ljudje, v drugih primerih pa so prisilili Rohingje, da so vstopili v goreče hiše. Poročajo tudi o številnih primerih hudega pretepanja in posilstev.
Ostre obsodbe krutega ravnanjaVisoki predstavnik za človekove pravice Zeid Raad Al Husein je ostro obsodil ravnanje z muslimansko manjšino. ""Krutost, ki so ji izpostavljeni otroci, je nepredstavljiva - kakšno sovraštvo lahko pripravi moškega, da zabode lačnega dojenčka, ki joče? Pozivam mednarodno skupnost, naj se mi pridruži pri pozivanju mjanmarskega vodstva, naj konča takšne vojaške operacije.""
Mjanmarska vlada je večkrat zavrnila obtožbe o zatiranju muslimanske manjšine in trdi, da policija in vojska delujeta v skladu z zakonom."
http://www.rtvslo.si/evropska-unija/cerar-opozarja-na-novo-jadransko-prebeznisko-pot-hrvaska-o-njej-ne-ve-nic/414142,prebežnik,699,"
					3. februar 2017 ob 11:22,zadnji poseg: 3. februar 2017 ob 19:53
					Valletta - MMC RTV SLO, STA","
A. Č.
","Cerar opozarja na novo, jadransko prebežniško pot. Hrvaška o njej ne ve nič.","Po osrednji sredozemski poti prebežniki prek Italije že prihajajo v Slovenijo, odprla pa se je tudi pot po Jadranskem morju proti Istri, je opozoril premier Miro Cerar. Njegov hrvaški kolega Plenković pa pravi, da o tem nima nobenih informacij.
Po osrednji sredozemski poti sicer prihaja največ prebežnikov v Italijo in na Malto, a nekaj jih je skozi Italijo v preteklih mesecih prišlo že tudi v Slovenijo, je ob prihodu na neformalni vrh EU-ja izpostavil premier. ""Predvsem pa se je odprla tudi pot po Jadranskem morju proti Istri. Ne gre za nekaj, kar nas ne bi neposredno zadevalo,"" je opozoril.
Premier je dejal, da se bo zato v razpravi na neuradnem vrhu EU-ja na Malti o omejevanju migracij odločno zavzel za ukrepanje proti tihotapcem s prebežniki ter za pomoč in okrepljeno sodelovanje z afriškimi državami za zajezitev migracij. Tu bo Slovenija pripravljena pomagati kot do zdaj, morda tudi z ladjo Triglav.
Hrvaški premier Andrej Plenković pa je nato na Malti v odzivu na Cerarjeve izjave glede poti prebežnikov prek Jadrana proti Istri dejal, da ni zaznal, da bi bila danes kakšna razprava o ""jadranski poti"" ali da bi slovenski premier na sestanku kaj rekel o tem, niti nima kot predsednik vlade nobenih informacij od varnostnih služb o kakšni odprti jadranski poti.
Upoštevati je treba tudi AvstrijoCerar je sicer opozoril tudi na možnost zaprtja slovensko-avstrijske meje: ""Če bo Avstrija nekega dne zaprla mejo, vemo, kaj to za nas pomeni."" Slovenija mora biti zato po njegovih besedah maksimalno pripravljena na morebitno zaostritev razmer, čeprav vsi upajo, da se to ne bo zgodilo. Znova je poudaril tudi, da Slovenija nasprotuje podaljševanju nadzora na slovensko-avstrijski meji, saj to za nas ni dolgoročno sprejemljivo.
Rešitev je po njegovih besedah skupna akcija EU-ja, zlasti učinkovit nadzor zunanje meje Unije, saj bo šele to omogočilo normalno delovanje schengena.
Kern: Razlogi za nadzor na meji so še tu Avstrijski kancler Christian Kern pa je v odgovoru na vprašanje, kako dolgo bo Avstrija še vztrajala pri nadzoru na meji s Slovenijo, odgovoril, da je to odvisno od razvoja dogodkov. Se je pa strinjal, da je to vprašanje treba rešiti na evropski ravni.
V odzivu na argumente Slovenije, da ni nikakršnih razlogov za nadzor na njeni meji z Avstrijo, pa Kern poudarja: ""Ampak moramo biti pripravljeni. Vemo, da vzroki niso izginili, še so tam. Pripravljeni moramo biti tudi na še večje migracijske tokove v prihodnjih mesecih.""
Nelagodje ob Trumpu""Zagotovo te prve poteze vzbujajo nelagodje v marsikateri državi po svetu, razdelile pa so tudi ameriški narod. Počakajmo, gre za prve tedne vladanja. Mislim, da za realno oceno potrebujemo več časa,"" pa je Cerar odgovoril na vprašanje, kako nevarna je protievropska politika ameriškega predsednika Donalda Trumpa za prihodnost EU-ja.
Kljub temu pričakuje, da bodo ZDA še naprej zagovarjale tradicionalne, solidarnostne in demokratične vrednote ter da bo mogoče ponovno vzpostaviti konstruktiven in dober odnos tako v zvezi Nato kot med ZDA in EU-jem.
Za Evropsko unijo pa je po njegovih besedah ključno, da ostane enotna pri ustavljanju nezakonitih migracij in zagotavljanju varnosti, saj sicer ne bo niti priložnosti naslavljati drugih pomembnih vprašanj. V tem kontekstu verjame, da bo EU ponudil roko za nadaljnje dobro sodelovanje z ZDA, in želi, da bi enako storili na drugi strani Atlantika. Jasno bo povedal naše interesePoleg tega je Cerar za marec napovedal tudi prihod vodje Evropske komisije Jean-Clauda Junckerja v Slovenijo, s katerim se želi pogovoriti tudi o teranu in nadzoru na meji z Avstrijo.
Odnosi med Slovenijo in Evropsko komisijo so zaradi terana in podaljševanja nadzora na slovensko-avstrijski meji. Vse več je kritik, da komisija Slovenije ne obravnava pošteno in enakopravno. Napovedal je, da bo Junckerju zelo jasno povedal, kateri so interesi Slovenije in kaj pričakujemo.
Ob tem Cerar poudarja, da bo, če bo treba, po koncu postopkov na ravni EU vladi predlagal, da Slovenija vloži pravna sredstva zoper akt, ki ga je sprejela Evropska komisija.
Voditelji povezave o perečih težavah Vrh EU-ja bo danes razpravljal o prihodnosti 60-letne Unije. Poleg migracij in terorizma vzbuja vse več skrbi protievropska drža novega ameriškega predsednika Trumpa. A vprašanje je, ali bodo voditelji danes podali kakšno skupno stališče do Trumpove protievropske politike. O novi ameriški administraciji naj bi sicer razpravljali tako z britansko premierko Thereso May kot brez nje."
http://www.rtvslo.si/evropska-unija/voditelji-eu-ja-sprejeli-nacrt-za-zajezitev-prihoda-prebeznikov-po-sredozemskem-morju/414120,prebežnik,764,"
					3. februar 2017 ob 08:02,zadnji poseg: 3. februar 2017 ob 19:15
					Valleta - MMC RTV SLO, Reuters, STA","
G. V., B. V.
",Voditelji EU-ja sprejeli načrt za zajezitev prihoda prebežnikov po Sredozemskem morju,"Voditelji EU-ja so na Malti sprejeli načrt za zajezitev prihoda prebežnikov po Sredozemskem morju, ki se bo osredotočil na podporo libijski obalni straži, boj proti tihotapcem s prebežniki in zagotavljanje zmogljivosti za sprejem prebežnikov v Libiji.
Potem ko je Bruslju s spornim dogovorom z Ankaro uspelo drastično omejiti množično prihajanje prebežnikov po t. i. balkanski poti, ki vodi od Turčije skozi Grčijo in balkanske države proti severnim evropskim državam, se je pozornost usmerila v Italijo, na katero je zdaj padlo največje breme prebežniške krize.
Voditelji so se v skupni malteški izjavi zavezali k zagotovitvi učinkovitega nadzora zunanje meje in zajezitvi prihoda nezakonitih migrantov ter h krepitvi sodelovanja z Libijo in njenimi sosedami.
V načrtu so izpostavili deset prednostnih nalog, med njimi urjenje, opremo in podporo libijski obalni straži, nadaljnja prizadevanja za razbitje poslovnega modela tihotapcev s prebežniki, zagotovitev ustreznih zmogljivosti za sprejem prebežnikov v Libiji in zmanjšanje pritiska na libijske kopenske meje.
Ta prizadevanja bodo podprli s potrebnimi finančnimi sredstvi v okviru obstoječega večletnega evropskega proračuna, v katerem je za razvojno pomoč Afriki namenjenih 31 milijard evrov.
V EU-ju poudarjajo, da je ukrepanje za omejitev prihoda prebežnikov po zahodnobalkanski poti obrodilo sadove, saj se je število nezakonitih prihodov v zadnjih štirih mesecih lanskega leta v primerjavi z enakim obdobjem leto prej zmanjšalo za 98 odstotkov.
Rekordno število prihodov v Italijo""Naš glavni cilj za vrh na Malti je zajeziti tok nezakonitih migracij iz Libije v Evropo,"" je pred neuradnim srečanjem napovedal predsednik Evropskega sveta Donald Tusk.
Predsednik Evropskega sveta je obljubil podporo Italiji, v katero je lani prispelo rekordnih 181.000 prebežnikov, ki so se na pot v Evropo odpravili večinoma zaradi ekonomskih razlogov in upanja na boljše življenje, v manjši meri pa zaradi preganjanja in iskanja azila. Več kot 4.500 prebežnikov je na poti proti Evropi umrlo v Sredozemskem morju, številni pa pri prečkanju Sahare.
Pri zajezevanju nezakonitih migracij evropski voditelji računajo, da jim bo s pomočjo in spodbudami afriškim državam uspelo odvrniti Afričane od iskanja boljšega življenja v Evropi. ""To je edini način, da preprečimo ljudem umiranje v puščavi in morju,"" je prepričan Tusk, ki v tem vidi tudi edini način za nadzor migracij v Evropo.
Združeni narodi so EU opozorili, da dogovor s Tripolisom ni mogoč v taki obliki kot z Ankaro, saj Libija po padcu režima Moamerja Gadafija leta 2011 ni varna država. Šibka vlada, ki uživa podporo mednarodne skupnosti, ne obvladuje meja in ozemlja, ki ga nadzorujejo različni rivalske milice in klani.
Kako naprej?V razpravi o omejevanju migracij bo sodelovala tudi britanska premierka Theresa May, ki pa bo izpustila drugi del srečanja, na katerem se bodo posvetili pripravi rimske izjave, ki jo bo EU sprejel 25. marca, ko bodo praznovali 60. obletnico nastanka povezave.
Trenutno je osnutek za izjavo ob 60. rojstnem dnevu precej splošen in v njem piše, da je EU v času ""svetovnih tektonskih sprememb"" na ""zgodovinski prelomnici"" in da se spoprijema z ""dramatičnimi izzivi"" od zunaj in od znotraj.
""Srečanje v Rimu bi moralo ponuditi ambiciozno vizijo za ohranitev enotnosti,"" še piše v osnutku za Rim, v katerem naj bi Unija med drugim poudarila tudi pomen prenovljenega sodelovanja med vladami in institucijami EU-ja.
Kljub kritikam Trumpa ""ni občutka protiameriškosti""Voditelji se niso mogli izogniti pogledu na odnose z administracijo ameriškega predsednika Donalda Trumpa, ki je do evropske povezave zavzel drugačno stališče od njegovih predhodnikov in tako javno hvalil odločitev Velike Britanije za odhod iz povezave, ob tem pa že večkrat izrazil upanje, da bodo Britancem sledile tudi druge članice EU-ja.
Več evropskih voditeljev je ostro kritiziralo Trumpa zaradi njegovih izjav o EU-ju in ga obtožilo pomanjkanja spoštovanja. Francoski predsednik Francois Hollande je opozoril, da ne bo prihodnosti za odnose EU-ja z ZDA, ""če ta prihodnost ne bo skupno določena"". Avstrijski kancler Christian Kern pa je Trumpovo prepoved vstopa v ZDA za državljane sedmih pretežno muslimanskih držav označil za ""zelo problematično"".
Kot je sicer poudaril gostitelj vrha, malteški premier Joseph Muscat, med 28 članicami EU-ja nedvomno obstaja zaskrbljenost zaradi nekaterih odločitev in tudi zaradi odnosa nove ameriške administracije, vendar pa ni občutka ""protiameriškosti"".
Na vprašanje, kdo je za EU večja grožnja, ruski predsednik Vladimir Putin ali Donald Trump, voditelji članic Unije odgovarjajo, da je največja grožnja neenotnost. ""Edina resnična grožnja je, če nismo dovolj enotni, pogumni in dosledni,"" je dejal predsednik Evropskega sveta Donald Tusk.
Tudi slovenski premier Miro Cerar je izpostavil, da so v razpravi o odnosu do nove ameriške administracije vsi izražali enotnost. ""Tu ni nobene razklanosti. Tudi britanska premierka je povedala, da si želi, da EU deluje enotno,"" je poudaril. ""Vsi si želimo, da čezatlantski odnosi ostanejo dobri in da se še izboljšujejo,"" je še dejal Cerar."
http://www.rtvslo.si/begunska-kriza/policije-sestih-drzav-udarile-po-tihotapcih-ljudi/414108,prebežnik,159,"
					2. februar 2017 ob 21:32
					Haag - MMC RTV SLO, STA","
A. V.
",Policije šestih držav udarile po tihotapcih ljudi,"Policije Avstrije, Bolgarije, Hrvaške, Madžarske, Nemčije in Romunije so v sredo izpeljale akcijo proti kriminalnim skupinam, ki tihotapijo prebežnike v EU.
Pri tem je bilo aretiranih več ljudi. Na Madžarskem je policija opravila tri hišne preiskave, med drugim v hotelu v Budimpešti, ki je deloval kot varna hiša za nezakonite prebežnike. Hotel je za namestitev pretihotapljenih iskalcev za azil na njihovi poti v Zahodno Evropo uporabljalo več kriminalnih združb.
Zasegli kartice SIM in navigacijske napravePolicisti so med preiskavami zasegli več prenosnih telefonov, kartic SIM, navigacijskih naprav, vozovnic za vlak, 4.000 evrov v gotovini in avtomobil. Aretirali so dva človeka.
V Romuniji so varnostni organi opravili 18 hišnih preiskav v Bukarešti in pet na zahodu države. Aretirali so 13 ljudi. V Nemčiji je zvezna policija opravila devet hišnih preiskav v štirih zveznih deželah, pri čemer je aretirala enega človeka. Avstrijska policija je aretirala enega človeka in naletela na 58 prebežnikov. Na Hrvaškem so organi pregona preiskali dva hotela v Zagrebu."
http://www.rtvslo.si/svet/avstrija-afganistanski-najstniki-obsojeni-zaradi-skupinskega-posilstva/413915,prebežnik,230,"
					31. januar 2017 ob 21:08
					Dunaj - MMC RTV SLO, Reuters","
K. S.
",Avstrija: Afganistanski najstniki obsojeni zaradi skupinskega posilstva,"Avstrijsko sodišče je na zaporno kazen obsodilo tri afganistanske prosilce za azil zaradi skupinskega posilstva 21-letnega dekleta na stranišču železniške postaje na Dunaju aprila lani.
Primer je v Avstriji podžgal razpravo glede prebežnikov in varnosti ter bil osrednja tema tudi na predsedniških volitvah.
Omenjeno posilstvo je bil eden izmed prvih resnejših zločinov, ki so jih zagrešili prosilci za azil, potem ko je Avstrijo leta 2015 zadel prebežniški val. Obsežno medijsko pokrivanje napada in podobnih napadov je šlo na roke predvsem protiislamski Svobodnjaški stranki (FPÖ), ki zagovarja tezo, da prebežniki predstavljajo varnostno tveganje.
Norbertu Hoferju, predsedniškemu kandidatu FPÖ-ja, se je na decembrskih volitvah za las izmuznila zmaga, s katero bi postal sploh prvi demokratično izvoljeni skrajno desni evropski voditelj po drugi svetovni vojni. Zmago mu je odnesel kandidat Zelenih Alexander van der Bellen.
Čeprav podrobne statistike ne objavljajo, pa je od množičnega prihoda beguncev in prebežnikov na splošno naraslo število manjših kaznivih dejanj, ne pa tudi število resnejših zločinov, kot so posilstva in umori.
Sodišče na Dunaju je dva 18-letna Afganistanca obsodilo na šestletno zaporno kazen, 16-letnika pa na pet let, pri čemer je bila najvišja zagrožena kazen prepolovljena, ker so bili vsi trije v času zločina mladoletni. V Avstriji sicer ni bilo spolnih napadov v isti razsežnosti kot v Kölnu za silvestrovo pred dobrim letom dni, vseeno pa napadi, v katere so vpleteni prebežniki, pritegnejo veliko medijske pozornosti, piše Reuters."
http://www.rtvslo.si/svet/obama-ameriske-vrednote-so-na-kocki-zn-trumpov-odlok-nezakonit-zloben/413728,prebežnik,846,"
					30. januar 2017 ob 08:43,zadnji poseg: 30. januar 2017 ob 20:52
					New York, Washington - MMC RTV SLO, STA, Reuters","
J. R., K. S.
","Obama: Ameriške vrednote so na kocki; ZN: Trumpov odlok nezakonit, zloben","Diskriminacija ljudi na podlagi njihove narodnosti je nezakonita, je sporni odlok predsednika ZDA Donalda Trumpa komentiral ZN-ov visoki komisar za človekove pravice Zeid Raas Al Husein.
""Diskriminacija na podlagi narodnosti je po zakonu o človekovih pravicah prepovedana,"" je tvitnil Al Husein. ""Ameriška prepoved je poleg tega tudi zlobna in troši vire, potrebne za pravi boj proti terorizmu.""
Prvič po tem, ko je 20. januarja predal posle Trumpu, pa se je oglasil tudi nekdanji predsednik Barack Obama, ki je podprl množične proteste po ZDA in dejal, da so ""ameriške vrednote na kocki"". Kot je sporočil Obamov predstavnik za medije Kevin Lewis, je nekdanji predsednik ""ohrabljen nad angažmajem ljudi po državi"".
""Državljani, ki uveljavljajo svojo ustavno pravico po zbiranju, organiziranju in izražanju svojega mnenja izvoljenim predstavnikom, je točno to, kar pričakujemo, ko so ameriške vrednote na kocki,"" je zapisal Obama. Kot je še dodal Lewis, nekdanji predsednik ostro nasprotuje diskriminaciji posameznikov na podlagi njihove veroizpovedi.
Pripravlja se kritična depešaOstro kritiko Trumpove prepovedi naj bi v kratkem uradno kritiziralo tudi na desetine ameriških diplomatov po vsem svetu - kot poroča AP, že pripravljajo ""oporečniško depešo"", ki jo bodo razposlali State Departmentu. V njej so med drugim zapisali, da je prepoved neameriška in da z njo ZDA ne bodo varnejše.
Proti Trumpovemu odloku se je izrekla celo sinagoga, kjer Trumpov triletni vnuk Joseph Kushner obiskuje vrtec. Kongregacija Adas Israel, konservativna sinagoga na severozahodu Washingtona, je v izjavi ostro obsodila predsednikovo prepoved: ""Vodstvo in duhovščina kongregacije Adas Israel podpirata celotno konservativno gibanje in druge lokalne organizacije, kot je Judovski svet Washingtona, pri zagovarjanju pravic priseljencev. Ob tem tudi zavračata diskriminacijo posameznikov glede na njihovo veroizpoved in pozivata vlado ZDA, da zavrne zakonski predlog, ki bi omejil ali ustavil naseljevanje beguncev v ZDA ali dajal prednost določenim beguncem.""
Joseph Kushner je sin predsednikove hčerke in zaupnice Ivanke Trump in nepremičninskega mogotca Jareda Kushnerja, višjega Trumpovega svetovalca.
Množični protesti po ZDAV odzivu na Trumpov odlok proti vstopu državljanov sedmih pretežno muslimanskih držav se je sicer na ulice New Yorka, Washingtona in drugih ameriških mest tudi v nedeljo zgrnilo več deset tisoč protestnikov.
Demonstracije so se začele na letališčih kot odziv na začetek izvajanja Trumpovih omejitev, ki prepovedujejo vstop sirskim prebežnikom in državljanom Sirije, Libije, Iraka, Irana, Jemna, Somalije in Sudana začasno onemogočajo potovanje v ZDA. Zaradi izvajanja omenjene odredbe je bilo na letališčih po državi pridržanih več sto ljudi.
Eden izmed največjih nedeljskih protestov je bil v Battery parku na Manhattnu, v neposredni bližini Kipa svobode, simbola dobrodošlice na ameriško obalo.
Demokratski senator Charles Schumer je množici dejal, da je Trumpova odredba neameriška in nasprotuje jedrnim ameriškim vrednotam. ""Govorimo o življenju in smrtih velikega števila ljudi. Ne bom odnehal, dokler te grozne odredbe ne bodo razveljavljene,"" je dodal. Množica 10.000 ljudi je svojo pot nadaljevala proti pisarni službe za carino in nadzor meja, odgovornim organom za izvajanje Trumpovih odredb.
V Washingtonu se je nekaj tisoč ljudi zbralo na trgu Lafayette nasproti Bele hiše. To je že drugi protestni konec tedna zapored v ameriški prestolnici. Prejšnji teden se je več sto tisoč protestnikov zbralo na protestih proti Trumpu, ki so potekali po celi državi. Množica je svojo pot nadaljevala mimo Trumpovega hotela do stavbe ameriškega kongresa in jo nadaljevala do kanadske ambasade, kjer so vzklikali, da si želijo kanadskega premierja za svojega voditelja. Justin Trudeau je znan po tem, da je naklonjen politiki priseljevanja prebežnikov, kar je potrdil v sobotnem tvitu.
Kanada odpira vrataKanada je po objavi novice o prepovedi vstopa državljanom sedmim večinsko muslimanskim državam sporočila, da tistim, ki zaradi omenjene prepovedi ne smejo vstopiti v ZDA, ponuja začasno prebivališče. Kot je sporočil kanadski migracijski minister Ahmed Hussen, ni znano, koliko ljudi bo ameriški ukrep prizadel.
""Naj zagotovim tistim, ki bodo imeli prepoved vstopa v ZDA, da bom uporabil vsa ministrska pooblastila, da jim zagotovim začasno prebivališče, če bo treba. Tako, kot smo to počeli že v preteklosti,"" je na novinarski konferenci obljubil Hussen in zagotovil, da bo Kanada še naprej sledila imigracijski politiki, osnovani na ""sočutju"", hkrati pa bo ščitila svoje državljane. ""Pozdravljamo tiste, ki bežijo pred preganjanjem, terorjem in vojno.""
Ameriški predsednik je svojo odredbo po ostrih kritikah branil s pojasnilom, da bodo ZDA po preteku 90 dni ponovno izdajale delovne vizume. ""To ni prepoved vstopa muslimanom, kot mediji napak poročajo. Ne gre za religijo, gre za teror in kako ohraniti našo državo varno,"" je dejal.
V Los Angelesu prebežnike pričakali s petjemOkoli 200 ljudi se je v nedeljo zvečer zbralo na newyorškem letališču, podobno število pa tudi na washingtonskem. Družinski člani so več ur čakali svojce, ki so jih zaradi odredbe pridržali po več ur. Na losangeleškem letališču se je zbralo kar 4.000 ljudi, ki so izrazili dobrodošlico prebežnikom s petjem.
Protestniki na letališčih so s sabo prinesli plakate s fotografijami židovskih prebežnikov, ki so leta 1939 iz Nemčije z ladjami prispeli na ameriško obalo. Ameriški organi so ladje poslali nazaj v Evropo, mnogo teh prebežnikov je končalo v koncentracijskih taboriščih. Protestniki so svoje nestrinjanje izrazili z besedami ""nikoli več pomeni nikoli"". Okoli 10.000 ljudi se je zbralo v Bostonu, 500 v centru Houstona in 3.000 na letališču v Detroitu."
http://www.rtvslo.si/svet/angela-merkel-prepoved-vstopa-v-zda-neupravicena/413677,prebežnik,649,"
					29. januar 2017 ob 11:44,zadnji poseg: 29. januar 2017 ob 13:03
					London - MMC RTV SLO, STA","
B. V.
",Angela Merkel: Prepoved vstopa v ZDA neupravičena,"Na ameriško prepoved vstopa za državljane sedmih pretežno muslimanskih držav in prenehanje sprejemanja beguncev se je odvzala tudi nemška kanclerka, ki je potezo označila za neupravičeno.
""Prepričana je, da celo nujno potreben boj proti terorizmu ne upravičuje, da so ljudje določenega izvora ali veroizpovedi podvrženi splošnemu sumu,"" je v Berlinu o stališčih kanclerke dejal tiskovni predstavnik nemške vlade Steffen Seibert.
Trumpov odlok povzročil precejšnjo zmedo: za koga velja in za koga ne?
Kot je dodal, bo nemška vlada preučila, kakšne posledice bo imel ukrep ameriške vlade na nemške državljane z dvojnim državljanstvom in se bo, če bo treba, postavila v bran njihovim interesom. Kot je še pojasnil, Angela Merkel obžaluje Trumpovo odločitev in je to stališče izrekla tudi v sobotnem, 45-minutnem pogovoru z novim ameriškim predsednikom.
Seibert je še dejal, da je kanclerka Trumpa spomnila, da morajo države po Ženevski konvenciji sprejemati begunce, ki bežijo pred vojno.
Medtem pa je nemški finančni minister Wolfgang Schäuble za nemški časnik Welt am Sonntag dejal, da je Nemčija s politiko odprtih vrat do beguncev storila napako, zaradi katere je v Nemčijo v zadnjih dveh letih prišlo več kot milijon prebežnikov. ""Skušali smo izboljšati tisto, kar nam je leta 2015 ušlo izpod nadzora. A tudi politiki smo ljudje in delamo napake. A se lahko iz napak vsaj kaj naučimo,"" je še dejal.
Tudi London se ne strinja s TrumpomKot je sporočil tiskovni predstavnik britanske premierke Therese May, se uradni London ne strinja s pristopom Washingtona. Premierka, ki je ta teden kot prva tuja državnica obiskala Belo hišo, je v soboto zavrnila, da bo obsodila Trumpov ukaz o začasni prepovedi sprejemanja beguncev z vsega sveta in vstopa v ZDA za državljane sedmih pretežno muslimanskih držav. Dejala je, da je Washington sam odgovoren za svojo imigrantsko politiko. Države, za katerih državljane velja prepoved vstopa v ZDA, so Irak, Iran, Libija, Somalija, Sudan, Sirija in Jemen.
Eden izmed britanskih poslancev iz konservativne stranke britanske premierke je medtem razkril, da bi mu zdaj prepovedali vstop v ZDA. V Iraku rojeni poslanec Nadhim Zahawi je na Twitterju objavil, da ima ""potrditev, da bi ukaz lahko veljal zanj in za njegovo soprogo, saj sta oba rojena v Iraku"", čeprav imata oba britanski potni list. Kot je dejal, zdaj z ženo ne moreta obiskati sinov, ki študirata na ameriški Univerzi v Princetonu. ""Žalosten dan, ko se počutiš kot drugorazredni državljan. Žalosten dan za ZDA,"" je dodal.
V soboto je ameriško zunanje ministrstvo BBC-ju potrdilo, da prepoved vstopa velja za vse potnike iz omenjenih sedmih držav, tudi za tiste z dvojnim državljanstvom. ""Če bo to kakorkoli vplivalo na britanske državljane, se bomo odločno obrnili na ameriško administracijo,"" je po poročanju francoske tiskovne agencije AFP zagotovil tiskovni predstavnik britanske premierke.
V Veliki Britaniji so se že pojavili pozivi, da bi Trumpu, ki naj bi letos na povabilo kraljice Elizabete II. obiskal Veliko Britanijo, prepovedali, da bi v parlamentu nagovoril britanske poslance, še poroča AFP.
Trudeau: Begunci dobrodošliOdzval se je tudi kanadski premier Justin Trudeau, ki je na družbenem omrežju Twitter objavil, da so v Kanadi begunci dobrodošli. ""Vsem tistim, ki bežijo pred preganjanjem, nasiljem in vojno - dobrodošli v Kanadi, ne glede na svojo veroizpoved,"" je zapisal.
Trumpovo ""darilo skrajnežem""Iranski zunanji minister Džavad Zarif je Trumpovo odločitev o prepovedi vstopa v ZDA za državljane sedmih pretežno muslimanskih držav označil za ""veliko darilo skrajnežem"", poroča francoska tiskovna agencija AFP. ""Prepoved za muslimane bo v zgodovino zapisana kot veliko darilo skrajnežem in njihovim pristašem. Kolektivna diskriminacija pomaga teroristom pri pridobivanju pristašev,"" je še poudaril Zarif.
Iransko zunanje ministrstvo je sicer že napovedalo, da bodo delovali recipročno in bodo ameriškim državljanom prepovedali vstop v državo, pri čemer pa, kot je poudaril Zarif, odločitev Teherana v nasprotju z ZDA ni retroaktivna, tako da so vsi Američani, ki imajo veljavne vizume, dobrodošli v Iranu. V ZDA živi več kot milijon Irancev, zato pričakujejo, da bo omejitev potovanja med obema državama povzročila kaos med študenti, poslovneži in sorodniki."
http://www.rtvslo.si/slovenija/cerar-in-grims-razlicno-o-tem-koliko-davkoplacevalce-stane-vsak-prebeznik/413550,prebežnik,562,"
					27. januar 2017 ob 12:15,zadnji poseg: 27. januar 2017 ob 12:24
					Ljubljana - MMC RTV SLO, STA","
T. K. B., L. L.
","Cerar in Grims različno o tem, koliko davkoplačevalce stane vsak prebežnik","Poslanec SDS-a Branko Grims trdi, da je Računsko sodišče ugotovilo, da ""davkoplačevalce vsak migrant mesečno stane 1.930 evrov"", premier Miro Cerar pa mu očita zavajanje.
""Po ugotovitvah Računskega sodišča davkoplačevalce vsak migrant mesečno stane 1.930 evrov. V ustavi piše, da je Slovenija pravna in socialna država, to je očitna kršitev slovenske ustave,"" je v okviru poslanskih vprašanj, ki jih premierju in vladi poslanci tokrat izjemoma zastavljajo zadnji dan redne seje državnega zbora, izpostavil Grims, opomnil na razpis za najem zasebnih namestitev za tujce in presodil, da se zahtevajo luksuzne namestitve.
Predsednik vlade Miro Cerar je v odgovoru na Grimsovo poslansko vprašanje dejal, da je Računsko sodišče ugotovilo, da je povprečni strošek prosilca za mednarodno zaščito res 1.900 evrov. A ta znesek poleg oskrbe prosilca za mednarodno zaščito vključuje še sredstva za plače zaposlenih, vse programe pomoči, stroške vzdrževanja azilnega doma in druge stroške. ""Dnevna oskrba za prosilca za mednarodno zaščito od 24. junija 2016 znaša 8,9 evra. V ta znesek je všteta osnovna oskrba prosilca za mednarodno zaščito, ki vključuje nastanitev v azilnem domu, prehrano in oskrbo z oblačili, obutvijo in sredstvi za osebno higieno, kar na mesec znaša 386 evrov,"" je dejal Cerar.
Navedel je, da je strošek za zasebno namestitev prosilcev za mednarodno zaščito znašal 161.000 evrov, 75 odstotkov teh sredstev pa prihaja iz evropskih skladov. ""Računsko sodišče je ugotovilo, da so bila sredstva primerno porabljena,"" je še poudaril.
""Dostojno poskrbljeno tudi za prosilce za azil""Na očitke o nastanitvi v luksuznih stanovanjih pa je premier dodal, da ""standardi, po katerih opremljajo prostore, ki so namenjeni tudi za namestitev prosilcev za azil, predvidevajo materiale nižjega srednjega razreda. Je pa prav, da tudi za prosilce za mednarodno zaščito poskrbimo dostojno."" Ob tem je spomnil, da je DZ v četrtek sprejel novelo zakona o tujcih, ""s katero bi lahko poskrbeli za dodatno varnost državljanov"".
Cerar: Pri zviševanju minimalne plače upoštevati vse vidikePremier Cerar je odgovarjal tudi na vprašanje Luke Mesca (ZL) o zvišanju minimalne plače – v ZL-ju so namreč predlagali zvišanje minimalne plače s sedanjih okoli 604 evrov neto na 700 evrov neto do jeseni. Cerar je naglasil, da je pri zviševanju minimalne plače treba upoštevati razmerje do povprečne plače in tudi morebiten vpliv na konkurenčnost gospodarstva in druge sisteme v državi. V ZL-ju poudarjajo, da veliko ljudi z minimalno plačo ne more preživeti.
V NSi-ju zaskrbljeni zaradi demografske slikePoslanka NSi-ja Iva Dimic je Cerarja spraševala o slabi demografski sliki, saj bi za normalno delovanje države potrebovali 30 tisoč rojstev letno, v Sloveniji pa se na letni ravni ne rodi niti 20 tisoč otrok. V NSi-ju so ob tem napovedali, da bodo v državni zbor vložili predlog zakona za uravnoteženje javnih financ, ki med drugim določa polno porodniško nadomestilo, otroški dodatek tudi za starše v sedmem in osmem dohodkovnem razredu in brezplačni vrtec za drugega in nadaljnje otroke.
Cerar se je strinjal s skrb vzbujajočim stanjem demografskih trendov in navedel, da si bo vlada še prizadevala urediti to področje. Kot je naštel, je vlada povečala otroški dodatek za peti in šesti dohodkovni razred na predkrizno raven. Razširili so tudi krog otrok, upravičenih do brezplačnega obroka v šoli, povečali so očetovski dopust. Letos in prihodnje leto pa nameravajo poenostaviti koriščenje starševskega in očetovskega dopusta, uvesti nameravajo 30 dni starševskega dopusta za posvojitelje, kot enega izmed stranskih ukrepov v podporo družinam pa je premier napovedal olajšave za družine z več otroki pri nakupu vinjet."
http://www.rtvslo.si/slovenija/gyoerkoes-znidarjeva-glasovanja-dela-koalicije-proti-ne-razumem-kot-nezaupnico/413545,prebežnik,685,"
					27. januar 2017 ob 11:43,zadnji poseg: 27. januar 2017 ob 15:27
					Strasbourg - MMC RTV SLO, STA","
K. T., Al. Ma. 
",Györkös Žnidarjeva: Glasovanja dela koalicije proti ne razumem kot nezaupnico,"Komisar Sveta Evrope Nils Muižnieks je še naprej prepričan, da Slovenija krši mednarodne obveznosti. Notranja ministrica odvrača, da ne more privoliti v to, da Slovenija postane žariščna točka.
Ministrica za notranje zadeve Vesna Györkös Žnidar je v izjavi za medije dejala, da je sprejetje novele zakona o tujcih potrditev trdnosti argumentov, ki jih je podala vlada. Poudarila je, da je vlada od samega začetka vztrajala pri enakih argumentih, zato je zadovoljna, da so poslanci zakon sprejeli. Dopolnilo NSi-ja, po katerem bo za aktivacijo posebnega ukrepa potrebna absolutna večina vseh poslancev, pa je po njenih besedah korak k učinkovitosti.
Koalicija do konca neenotnaDel koalicijskih poslancev iz SMC-ja, DeSUS-a in SD-ja je glasoval proti, vključno s predsednikom DZ-ja Milanom Brglezom. Ministrica na to ne gleda kot na nezaupnico in razume, da je vsak glasoval po svoji vesti in da ima vsak pravico do svojega mnenja. Kot pomembno pa ocenjuje, da sta s premierjem Mirom Cerarjem enakih stališč.
""Zakon je bil napisan v dobri veri, dobil je podporo vlade, koalicije, tudi sveta za nacionalno varnost,"" je dejala in ob tem poudarila, da lahko zdaj o zakonu odloči le še ustavno sodišče.
Če zakon na ustavnem sodišču pade, o odstopu ministrica ne razmišlja. Kot pravi, vprašanje njenega odstopa ne more biti povezano le s s tem zakonom. Če bi ustavno sodišče ugotovilo, da zakon ni sporen, pa bi bilo to za Slovenijo po njenem prepričanju izjemnega pomena. Država bi imela tako namreč bolj trdno začrtano smer, kako naj bi ravnala, ko doseže točko preloma oz. takšno obremenitev, ki ji lahko povzroči težave pri izvajanju mednarodnih obveznosti, je bila jasna Györkös Žnidarjeva.
Slovenija kot žariščna državaNa očitke v zadnjih dneh je dejala, da je Slovenija kredibilna članica Evropske unije in da je humanitarna ter solidarna. Kot je poudarila, pod nobenim pogojem ne morejo privoliti v to, ""da se bo migracijski pritisk na EU reševal samo v Sloveniji"". ""Slovenija kot schengenska država, kar je velika odgovornost, seveda potrebuje tudi orodja za soočanje z zahtevnim migracijskim pojavom,"" je dejala.
Pravo in sodobni izziviNa sprejem zakona o tujcih je zato po njenih besedah treba gledati celovito in v okviru izzivov sodobnega časa. Ob tem je ponovila, da je tudi ženevska konvencija pod migracijskimi pritiski in ni prilagojena množičnim premikom ljudi. Po njenem prepričanju morajo imeti države pravico do nadzora nad ilegalnimi migracijami, k vprašanju mednarodne zaščite pa je dobro pristopati z ""malce bolj sodobnim prožnim konceptom"".
Ob tem je še izpostavila, da so migracije in mednarodna zaščita dva različna, a povezana, koncepta, vendar je, kot je dejala, ""treba razmišljati, kako priti do mednarodnega pravnega reda, ki je bolj pravičen in ki nudi več zaščite tistim, ki dejansko potrebujejo mednarodno zaščito"".
Muižnieks kritičen Kljub vnosu sprememb v novelo zakona o tujcih je komisar Sveta Evrope za človekove pravice Nils Muižnieks prepričan, da Slovenija krši obveznosti do spoštovanja mednarodnega prava o človekovih pravicah. Po njegovem mnenju ukrepi za zaostritev pogojev za vstop tujcev ob kriznih razmerah nimajo ustreznih varovalk pred izgonom iz države in izgonom iz sosednje države, sprejeti ukrepi pa tudi tudi ne vzpostavljajo ustrezne zaščite pravice do prošnje in podelitev azila.
""Individualna obravnava je nujna, vendar pa sama po sebi ni dovolj, če še vedno ne bodo ustrezno preverjali posameznikovih zasebnih okoliščin in prošnje za azil, migrant pa bo ostal brez pomoči,"" je navedel.
Četrtkovo sprejetje novele v državnem zboru – zanjo je glasovalo 47 poslancev, proti pa 18 –, je označil za negativno potezo, ki bo lahko pomenila korak nazaj pri spoštovanju človekovih pravic prebežnikov v celotni regiji, slovenske oblasti pa pozval k vnovični preverbi sprejetih ukrepov.
Ob tem je napovedal, da bodo o tem podrobneje govorili ob njegovem marčevskem obisku v Ljubljani.
Kot je znano, je Muižnieks januarja na poslance naslovil pismo, v katerem jih je pozval, naj zavrnejo predlagano novelo zakona o tujcih, ki je po njegovih besedah v nasprotju z več evropskimi in mednarodnimi standardi.
Bruselj: Ko bomo obveščeni, bomo preverili skladnost zakonodajeIz Evropske komisije so sporočili, da za zdaj vsebinskih komentarjev o noveli zakona ne bodo dali, temveč bodo, kot je rutinska praksa, preverili njeno skladnost z zakonodajo EU-ja, potem ko bo komisija o novi zakonodaji uradno obveščena."
http://www.rtvslo.si/svet/grsko-vrhovno-sodisce-prepovedalo-izrocitev-turskih-vojakov-ankari/413485,prebežnik,276,"
					26. januar 2017 ob 16:53
					Atene - MMC RTV SLO, Reuters, STA","
G. V.
",Grško vrhovno sodišče prepovedalo izročitev turških vojakov Ankari,"Grško vrhovno sodišče je ukazalo prepoved izročitve osmih turških vojakov v Turčijo, kjer jih sumijo, da so vpleteni v neuspeli poskus državnega udara julija lani.
Sodišče je še odločilo, da morajo iz zapora izpustiti vse turške vojake - dva majorja, štiri stotnike in dva vodnika. Odločitev sodišča je skladna z argumenti tožilca, ki je prejšnji teden dejal, da vojaki v Turčiji ne bodo deležni pravičnega sojenja.
Po odločitvi grškega vrhovnega sodišča so turške oblasti objavile nalog za aretacijo vseh osmih prebeglih vojakov. V odzivu je turško zunanje ministrstvo sporočilo, da Grčija ščiti prevratnike in deluje v nasprotju z mednarodnim pravom. Odločitev sodišča so v Ankari označili za politično motivirano potezo.
V Grčijo so vojaki prebegnili z vojaškim helikopterjem, s katerim so 16. julija pristali v severnem grškem mestu Aleksandropolis. Čeprav so vojaki zanikali vpletenost v poskus vojaškega udara, pa jih je Turčija označila za teroriste. Kot zatrjujejo, so njihova življenja ogrožena v Turčiji, kjer so po njihovih besedah svojcem že odvzeli potne liste in jih odpustili z delovnih mest.
V Grčiji so zaprosili za azil, vendar so julija lani zavrnili njihovo prošnjo, zdaj pa obravnavajo njihov priziv.
Po udaru sledile aretacijePrimer je neroden za Atene, ki sodelujejo z Ankaro pri uravnavanju pretoka prebežnikov, ki želijo priti v zahodno Evropo. Od neuspelega državnega udara je sicer že kar nekaj turških vojakov zaprosilo za azil v drugih državah članicah zveze Nato.
Turške oblasti so od julija aretirale že več tisoč ljudi, ki naj bi bili povezani z udarom, več tisoč jih je tudi izgubilo službo, med njimi predvsem novinarji, učitelji in policisti. Vse sumijo, da so povezani z gibanjem klerika Fethullaha Gülena, ki ga Ankara krivi organizacije udara."
http://www.rtvslo.si/begunska-kriza/lani-azilni-dom-samovoljno-zapustilo-548-ljudi/413470,prebežnik,300,"
					26. januar 2017 ob 14:37,zadnji poseg: 26. januar 2017 ob 14:38
					Ljubljana - MMC RTV SLO, STA","
A. Č.
",Lani azilni dom samovoljno zapustilo 548 ljudi,"Do vključno 21. decembra lani je za mednarodno zaščito v Sloveniji zaprosilo 908 ljudi, več kot polovica pa jih je azilni dom pozneje samovoljno zapustila, je pojasnila vlada.
Natančnega podatka o tem, koliko od prijetih in ne vrnjenih tujcev je zaprosilo za mednarodno zaščito v Sloveniji, ni mogoče podati, saj se statistični podatki po teh merilih ne vodijo, je vlada zapisala v poslanskem vprašanju poslancu SDS-a Vinku Gorenaku. Med 12. marcem in 17. decembrom 2016 je bilo na meji s Hrvaško prijetih 994 tujcev, 908 pa jih je zaprosilo za azil. Od tega jih je 548 samovoljno zapustilo azilni dom oziroma njegove izpostave, pojasnjuje vlada.
.Če oseba po slovenski zakonodaji zaprosi za azil, se to ne obravnava kot nezakonit prehod državne meje, vlagatelj namere pa ne sme biti odstranjen iz Slovenije do vložitve prošnje za mednarodno zaščito. Od vložitve prošnje do izvršljivosti odločitve pristojnega organa ima prosilec pravico do prebivanja v Sloveniji.
Ministrstvo za notranje zadeve sicer ne vodi evidenc o tem, koliko je bilo tistih, ki so bili v tretjo državo vrnjeni zaradi negativno rešene prošnje za mednarodno zaščito. Skupno je bilo v obdobju od 12. marca do 17. decembra 2016 v tretje države vrnjenih 170 tujcev, ena oseba pa v drugo državo EU-ja. V tem obdobju so druge države v Slovenijo vrnile 354 ljudi, med njimi 36 slovenskih državljanov.
Na vladi so pojasnili še, da vsakega tujca, ki nedovoljeno vstopi v državo, policija kaznuje zaradi kršitve 12. člena zakona o tujcih z globo 500 evrov.
Ukrepi le v sodelovanju z lokalno skupnostjoPoleg odgovora Gorenaku je vlada sprejela tudi odgovor na sklepe občine Ilirska Bistrica, ki nasprotuje nastanitvi prebežnikov v občini. Predstavniki MNZ-ja bodo pred sprejetjem kakršnih koli odločitev vedno obvestili lokalno skupnost ter v pogovoru in medsebojnem sodelovanju skušali najti ustrezno rešitev oziroma dogovor, so pojasnili na vladi."
http://www.rtvslo.si/slovenija/zakon-o-tujcih-ob-podpori-opozicijskih-sds-a-in-nsi-ja-sprejet-s-47-glasovi/413420,prebežnik,1230,"
					26. januar 2017 ob 07:33,zadnji poseg: 26. januar 2017 ob 20:59
					Ljubljana - MMC RTV SLO, STA","
Sa. J., Al. Ma., L. L.
",Zakon o tujcih ob podpori opozicijskih SDS-a in NSi-ja sprejet s 47 glasovi,"Poslanci so s 47 glasovi za in 18 glasovi proti sprejeli novelo zakona o tujcih, ki omejuje vstop prebežnikov v državo.
Notranja ministrica pravi, da so novelo snovali vse od pobude Evropske komisije, da Slovenija postane ""žariščna točka"". Poslanci pa so podprli tudi dopolnilo, po katerem bo za aktivacijo posebnega sklepa za omejitev vstopa tujcev v državo v primeru zaostrenih migracijskih razmer iz predlaganega zakona dovolj 46 poslanskih glasov.
Čeprav so rešitvam na načelni ravni pritrjevali tako v koaliciji kot tudi v opozicijskih SDS-u in NSi-ju, pa se je pri glasovanju pokazalo, da novela zakona ni prepričala vseh koalicijskih poslancev. Tako so proti zakonu poleg poslancev ZL-ja glasovali tudi nekateri poslanci DeSUS-a in največje vladne stranke SMC, med zadnjimi je bil tudi predsednik državnega zbora Milan Brglez.
Ministrica: Zakon pisan kot skrajni ukrepMinistrica za notranje zadeve Vesna Györkös Žnidar je v uvodu razprave posvarila pred pretiranim ideološkim teoretiziranjem. ""Zakon pisan kot skrajni ukrep, če Slovenija zaradi preobremenjenosti ne bi mogla več izvajati zakona o mednarodni zaščiti,"" je ponovila že večkrat slišano stališče vlade.
Poudarila je, da zakon daje pravno podlago za pravočasno ukrepanje, da se ne bi zgodilo izredno stanje. Po njenem prepričanju čakanje na izredno stanje za ministrstvo in vlado ni sprejemljivo. ""Takšno pasivno čakanje na izredne razmere je nedopustno in celo ustavno sporno. Odgovorna oblast mora narediti vse, da do izrednega stanja ne pride,"" je odgovorila na trditve kritikov, da lahko Slovenija omeji pravico do pribežališča šele, ko nastanejo izredne razmere.
Kaj pravi ženevska konvencijaMinistrica se je dotaknila načela iz ženevske konvencije o nevračanju preganjanih oseb v državo, v kateri bi bili njegova svoboda in varnost ogroženi. Ta po besedah Györkös Žnidarjeve posamezniku ne zagotavlja avtomatične pravice do vstopa in bivanja v državi. Vse sosednje države Slovenije so namreč članice EU-ja in se štejejo za varne države. Zato nevračanje po ženevski konvenciji v takem primeru ne bi bilo kršeno, je poudarila.
Izpostavila je še, da ekonomskih migracij ni mogoče reševati znotraj azilnega sistema in da ta sistem ne more služiti kot migracijski kanal, sicer lahko prehitro pride do zloma azilnega sistema. Zato po prepričanju ministrice ""ni institucije in konvencije, ki bi od Slovenije zahtevala, da čaka toliko časa, da pride do izrednega stanja ali močnega ogrožanja javnega reda in notranje varnosti"".
""Slovenija ima dolžnost""Ponovila je načelo, da so človekove pravice vsakega posameznika omejene s pravicami drugih. Zato mora tudi država v stanju preobremenjenosti tehtati med pravicami tujcev in pravicami lastnih državljanov. In če EU ne bo našel rešitve, ki bo vzdržna in učinkovita, ima Slovenija dolžnost poseči po tistih nacionalnih ukrepih, ki so nujni, da zaščiti interese svojih državljanov, glede na to, da so zmožnosti Slovenije objektivno omejene, je poudarila.
Györkös Žnidarjeva je med razpravo odgovorila na večkraten očitek o neustavnosti novele. ""Nekih prepričljivih argumentov nismo slišali, le moraliziranje,"" je ugotavljala. ""Jasno je, da zakoni morajo biti skladni z ustavo. Služba vlade za zakonodajo ni našla neustavnosti, zato je vlada ta zakon potrdila.""
Povedala je, da zakonski predlog na ministrstvu v resnici snujejo že od jeseni 2015, ""od obiska Evropske komisije, ko nam je bilo neposredno ponujeno, da bi Slovenija postala žariščna točka, torej hotspot. Od takrat naprej na ministrstvu gorijo vse rdeče luči,"" je pojasnila.
V SMC-ju neenotniPoslanec SMC-ja Dušan Verbič je poudaril, da novela predstavlja rešitev, ki ne pomeni razveljavitve človekovih pravic, pač pa omejitev pravice do pribežališča v mejah ustave in mednarodnih pravnih aktov. Slovenija je vedno sodelovala pri iskanju skupnih rešitev, a dokler teh ni, ima pravico in dolžnost, da pripravi ukrepe za zagotavljanje varnosti.
Da je zakon povzročil napetosti znotraj stranke SMC, je bilo znano že pred razpravo, saj je predsednik državnega zbora Milan Brglez že izrazil pomisleke, pred glasovanjem pa poudaril, da bo glasoval proti, saj je zakon neustaven. S to potezo si je prislužil aplavz nasprotnikov predlaganega zakona. Tudi njegov strankarski kolega Mitja Horvat je pojasnil, da bo glasoval proti zakonu, saj po njegovi oceni vlada ni odgovorila na temeljne pomisleke.
Neenotni tudi v DeSUS-uV DeSUS-u po besedah vodje poslanske skupine Franca Jurše načeloma pritrjujejo rešitvam iz novele, saj Slovenija potrebuje ukrepe za morebitni obširnejši migracijski val. Dvotretjinska večina, potrebna za sprejem ukrepa, po njegovi oceni predstavlja primeren branik človekovih pravic. Je pa Jurša ob tem opomnil, da ""nas je Evropa v tem primeru pustila popolnoma same"". Posledica tega pa je, da se vsaka država znajde, kot ve in zna, je pojasnil.
A mnenje ni enotno tudi v tej koalicijski stranki. Poslanka Julijana Bizjak Mlakar je po razpravi dejala, da jo je spreletel srh, saj je bila razprava zelo podobna Nemčiji v tridesetih letih prejšnjega stoletja. Zato je glasovala proti.
Poslanec SD-ja Jan Škoberne je predlog novele označil za kontroverznega. Ob dejstvu, da že imamo svet za nacionalno varnost in da že danes lahko razglasimo izredne razmere, se je vprašal, ali je takšen zakon sploh potreben. Po njegovem mnenju gre v tem pogledu razumeti namen vlade, da si zagotovi pravno pokritje, da tovrstni instrumenti ne bi bili zlorabljeni.
Mnenje opozicijeV SDS-u menijo, da bi takšen zakon moral biti sprejet že pred dvema letoma, je povedal poslanec Vinko Gorenak. Ob tem je opomnil na dopolnila, ki so jih predlagali v SDS-u in NSi-ju. V stranki namreč menijo, da bi moralo biti za uvedbo tovrstnega ukrepa dovolj že soglasje vlade, medtem ko v NSi-ju v ta namen predlagajo navadno parlamentarno večino. Tudi takšen predlog po besedah Gorenaka skriva pasti, zlasti zaradi dolgotrajnosti parlamentarnih razprav.
Jernej Vrtovec iz NSi-ja je poudaril, da Slovenija ni zavezana sprejeti neomejenega števila prebežnikov, ki v državo vstopajo nezakonito, dolžna pa je zagotoviti varnost, suverenost in ustavne dobrine. Namen novele je preprečiti izredne razmere. Te bi namreč že pomenile, da so delovanje države in njenih institucij ogrožene, s tem pa tudi azilni sistem, je pojasnil.
Po mnenju poslanca ZL-ja Mateja T. Vatovca pa vlada, koalicija in desnica zastrašujejo ljudi. Ti pa so se zato pripravljeni odpovedati pravicam, čeprav jim predlagani ukrep ne bo zagotovil večje varnosti. Begunci niso krivi za brezposelnost, slabe pokojnine in plače ter za izkoriščanje delavcev, meni poslanec ZL-ja. Za to so po njegovem mnenju krive ta in pretekle vlade, ki so uporabljale politiko zastraševanja.
Po oceni Bojana Dobovška iz poslanske skupine nepovezanih poslancev (NP) pa predlog novele ni uresničljiv, neprimeren je tudi nujni postopek njegovega sprejemanja. Zato ga v poslanski skupini ne bodo podprli. Kot je pojasnil, bi bilo zaradi spremenjenih virov ogrožanja treba sprejeti izvedbeni zakon ter ukrepe za razglasitev izrednih razmer za notranja ogrožanja in naravne nesreče.
NSi za nižji parlamentarni pragNovela, ki jo je vlada v DZ vložila po nujnem postopku, ima kljub kritikam nevladnih organizacij in opozorilom iz Sveta Evrope dovolj veliko podporo, a spremembe niso izključene. NSi namreč predlaga, da bi bilo za aktivacijo posebnega ukrepa dovolj 46, in ne dve tretjini glasov vseh poslancev, kot to predvideva zdajšnji predlog. Predlog so poslanci na koncu podprli.
Predlagano dopolnilo SDS-a, da bi bila za aktivacijo ukrepov zakona dovolj vlada, ni bilo sprejeto.
Kot je pojasnila vodja poslanske skupine SMC-ja Simona Kustec Lipicer, ima predlog NSi-ja na neki način pravno utemeljitev in osnovo. Vendar za zdaj še ni jasno, ali bo dopolnilo NSi-ja dobilo dovolj poslanskih glasov, saj pogovori s poslanci še niso končani.
Prav tako še vedno ni popolnoma jasno, kako bodo glasovali poslanci SMC-ja, ki glede podpore noveli niso enotni. Pomisleke glede predloga je izpostavil predsednik DZ-ja in član SMC-ja Milan Brglez, ki se je v četrtek srečal s predstavnikom generalnega sekretarja Sveta Evrope za migracije in prebežnike Tomašem Bočkom."
http://www.rtvslo.si/begunska-kriza/tudi-unhcr-poziva-poslance-naj-ne-sprejmejo-zakona-o-tujcih/413397,prebežnik,228,"
					25. januar 2017 ob 19:14
					Ljubljana - MMC RTV SLO, STA","
A. Č.
","Tudi UNHCR poziva poslance, naj ne sprejmejo zakona o tujcih","Visoki komisariat Združenih narodov za begunce je v pisni izjavi izrazil pomisleke glede predlagane novele zakona o tujcih in DZ pozval, naj zakonskih sprememb ne sprejme.
V komisariatu (UNHCR) so prepričani, ""da bi trenutni predlagani amandmaji, ki se navezujejo na dostop do ozemlja Slovenije in azilnih postopkov v kriznih situacijah, lahko kršili obveznosti Slovenije iz konvencije o statusu beguncev iz leta 1951 ter prava Evropske unije"".
Spremembe bi po njihovem mnenju ""lahko ogrozile pravico do azila v Sloveniji vsem bežečim pred vojnami in preganjanjem"", lahko pa bi tudi vračali ljudi na območja, kjer bi bila njihovo življenje in svoboda ogrožena ali bi jim grozilo nečloveško ravnanje.
Znova opozorila o kršenju mednarodnih pravil ""Pozivamo Slovenijo, naj ne sprejme zakonodaje, ki bi lahko za posledico imela izgon ljudi, ki potrebujejo mednarodno zaščito, ali pa bi preprečevala dostop do ozemlja in azilnih postopkov za vse, ki so prisiljeni bežati,"" je dejala regionalna predstavnica UNHCR-ja za srednjo Evropo Montserrat Feixas Vihe. Države so namreč podvržene mednarodnim pravilom upravljanja meja, so opozorili in dodali, da pravica do azila ni v neskladju z upravljanjem meja in zagotavljanjem varnosti. Na to so opozarjali tudi domači kritiki.
DZ naj bi predlagano novelo obravnaval v četrtek. S spornimi spremembami zakona o tujcih želi vlada uzakoniti možnost, da bi v primeru zaostrenih migracijskih razmer omejili vstop tujcev v državo. Glede na napovedi, ima novela med poslanci zadostno podporo."
http://www.rtvslo.si/svet/postalo-mi-je-veliko-tezje-poslusati-nasprotnika-priseljevanja-in-si-misliti-da-ni-rasist/413305,prebežnik,4013,"
					25. januar 2017 ob 07:21
					Ljubljana - MMC RTV SLO","
Boris Vasev
","""Postalo mi je veliko težje poslušati nasprotnika priseljevanja in si misliti, da ni rasist""","Boljši odgovor na migracije kot zapiranje meja je vzpostaviti takšne, kot smo jih poznali pred desetletji, torej porozne, a vendar obstoječe, meni Jeremy Harding, angleški urednik in avtor z večletnimi terenskimi izkušnjami na področju migracij.
Migracij ne moremo ustaviti, lahko le vplivamo na njihovo obliko, opozarja sogovornik, sicer urednik pri reviji London Review of Books in avtor knjige z naslovom Nepovabljeni: Begunci pred vrati bogataša (ang. The Uninvited: Refugees at the Rich Man's Gate). Harding opozarja, da se bodo migracije v Evropo nadaljevale tudi ob izboljšanih razmerah v državah, od koder zdaj prihajajo prebežniki. Zmanjšalo pa bi se število obupanih ljudi, ki bi bili pripravljeni tvegati svoje življenje, da bi prišli v Evropo.
A pomemben dejavnik pri svetovnih migracijah je neenakomerna porazdelitev bogastva med bogatimi in revnimi državami, poudarja. Harding, ki je migrante in begunce tako v Evropi kot v ZDA spremljal že v devetdesetih letih, sicer ne misli, da je mogoče popolno odprtje meja. Zagovarja določen nadzor na njih, a tudi določeno poroznost, s čimer bi jih naredili spet varnejše za ljudi, ki jih želijo ali morajo prečkati na nedovoljen način.
Evropske družbe in razprava glede migrantov in beguncev se spreminjajo. Harding, ki ""tesnobo"" glede tujcev razlaga tudi skozi prizmo globalizacije, je dejal, da je v preteklosti sicer zagovarjal stališče, da lahko nasprotuješ priseljevanju in nisi rasist, a da ga je postalo v zadnjem času veliko težje braniti. Evropo označuje za ""prestrašeno celino"" in pravi, da si begunce in migrante predstavljamo tako in drugače, ker jih ne poznamo, pri čemer pa si ne znamo predstavljati, da bi lahko begunci postali mi.
Migrante in begunce tako v Evropi kot v ZDA ste spremljali in o tem pisali pred več kot 15 leti. Kakšne vzporednice bi povlekli med tistim časom in izkušnjami ter sedanjimi?Ko sem začel poročati o tem, sem zaradi takratnih vojn delal na Balkanu. V tistem času je bilo zelo veliko beguncev, mislim, da celo rekordno veliko. Zdaj pa smo priča podobnemu vrhuncu, število pa je še večje. Danes je na svetu približno 20 milijonov beguncev. Od tega jih lahko šest milijonov odštejemo, saj gre za Palestince, ki ne spadajo pod UNHCR (Visoki komisariat ZN-a za begunce, op. a.). Tako imamo 14 milijonov beguncev, kar je zelo veliko. Glede tega je torej položaj podoben. Druga stvar, ki sem jo opazil, je ta, da so bili takratni tihotapci ljudi, kot se jim je reklo, manj škodljivi. Ne pravim sicer, da so bili dobri ljudje, a demonizacija, ki so ji bili podvrženi od zahodnih medijev, je bila neupravičena. Veliko ljudi, ki je beguncem pomagalo na varno, še posebej po Jadranskem morju iz Albanije v Italijo, je bilo iznajdljivih, ne zelo občutljivih poslovnežev, s katerimi pa se je dalo doseči pošten dogovor. Kljub velikim številkam beguncev se namreč trg ni povsem vzpostavil.
Danes pa je postalo tihotapljenje ljudi zelo surov posel. Vidimo, kaj se dogaja v Sredozemlju, in prepričani smo lahko, da ljudi v Evropo prevažajo popolnoma brezobzirno. Veliko ljudi, ki so na teh čolnih, nima druge možnosti, kot da uboga želje tihotapcev. Številne čolne morajo voziti kar sami begunci. Poleg tega vemo, da so v ta posel vključene številne strani, tudi elementi libijske t. i. prehodne vlade. To je postal pravi posel, kar je velika sprememba v odnosu na devetdeseta leta. Isto velja tudi za ameriško-mehiško mejo.
Nastala je cela industrija, ki se hrani z nesrečo ljudi.Tako je. Pred nekaj leti mi je v Arizoni pripadnik neke nevladne organizacije, ki je tam deloval veliko let, dejal, da je bilo včasih tihotapljenje ljudi majhen družinski posel, zdaj pa ga vodijo ali pa imajo v njem vsaj velik vpliv mehiški narkokarteli. Res je, nastala je industrija, ki se hrani z nesrečo ljudi, a treba je reči tudi, da se hrani tudi z njihovimi ambicijami. V teh okoliščinah je namreč težko ločiti nesrečo in ambicije ljudi. To sta torej dve očitni vzporednici, a mislim, da obstaja še nekaj večjega. Mislim, da na splošno ljudje želijo živeti med svojimi. To se je začelo pojavljati že od propada nekdanje Jugoslavije, in sicer, da nismo več tako zadovoljni z multikulturnim načinom življenja. Še posebej v Evropi, pa tudi v ZDA, kot smo videli ob zmagi Donalda Trumpa, igra pomembno vlogo demografska slika. Da imajo državljani tretjih držav v EU-ju na splošno več otrok kot EU-državljani je za nas alarmantno, tujci nas ogrožajo in mislimo, da želimo živeti v svoji kulturi.
Zakaj je tako? Menim, da je to povezano z vse večjim zavedanjem, da so viri končni, posledice globalnega segrevanja niso enakomerno porazdeljene, vodna gladina se viša, hrana je v večini sveta dražja, služb je vse manj, bogastvo se kopiči v rokah manjšine, javne storitve se režejo, predvsem zaradi ideologije, torej zategovanja pasu in tržnih vrednot. Ali je ta ideologija dobra ali slaba, me tukaj niti ne zanima. Pomembno je, da ljudje menijo, da imajo vse manj možnosti in varnosti, zaradi česar se želijo zadrževati v svojih lastnih kulturah, lastnih klanih. Podobno, kot je bilo v Libanonu med dolgo državljansko vojno, ki se je začela leta 1975. Veliko je torej povezano s pomanjkanjem percepcije. Vprašanje je, ali je ta percepcija pravilna. Mislim, da je.
Razlogi za migracije so zelo različni, od vojn do revščine in podnebnih sprememb. Rad bi se ustavil za trenutek pri terminologiji na tem področju. Celo skrajna desnica, ki je najbolj sovražna do migrantov in beguncev, priznava, vsaj deklarativno, da je treba pomagati t. i. pravim beguncem, čeprav dejansko zmanjšuje težo njihovega trpljenja in skuša zamegliti diskurz z izrazi, kot je ekonomski migrant. Kako naj torej pristopimo k vprašanju razlikovanja med begunci in drugimi migranti?Lahko razumemo, zakaj prihaja do tega zamegljevanja. Pomislite na cilje ZN-a ob začetku novega tisočletja, da bi se vsi ljudje dvignili iz revščine. V Aziji se zdi, da to počasi, a zagotovo uspeva, eden od motorjev za to pa je globalizacija. A ta proces zmanjševanja največje revščine ne poteka enakomerno, gotovo ne v podsaharski Afriki. Če migrant zapušča svojo državo, da najde službo in si zagotovi osnovno preživetje, ker je upravljanje gospodarstva v tej državi tako slabo, njeno vodenje pa tako nesposobno in skorumpirano, bi lahko rekli, da se ta človek boji za svoje življenje. Če ne bo zaslužil dovolj, bodo njegovi ali njeni otroci umrli. To je zelo podobno preganjanju, ki pa je eden od izrazov, ki jih uporablja Konvencija o beguncih iz leta 1951.
To, kako označimo te ljudi, je torej politična odločitev, torej, kako želimo označiti njihovo preganjanje.Mislim, da je. Konvencija iz leta 1951 pa ne dovoljuje, da ekonomskega migranta v slabem položaju označimo kot prosilca za azil. Nekatere države, recimo Kanada, so v nedavni zgodovini to konvencijo interpretirale precej liberalno. Bilo bi zelo zanimivo, čeprav ne verjamem, da se bo to zgodilo, če bi se konvencija iz leta 1951 razširila tako, da bi vključevala tudi ekonomske migrante, ljudi, katerih življenja ogroža slabo upravljanje gospodarstva. Težava je v tem, da bi številni ljudje radi spremenili to konvencijo, številne vlade pa bi jo rade popolnoma odpravile, zato smo zdaj pred to dilemo. Bilo bi sicer dobro, če bi lahko pravico do azila razširili na tiste ekonomske migrante, ki trpijo nekakšno preganjanje zaradi nesposobnosti ali korupcije oblasti, a takoj, ko se začneš igrati s konvencijo, bodo skušali to izkoristiti ljudje, ki ji nasprotujejo, da bi jo dodatno oslabili. Zato menim, če moje mnenje kaj šteje, da bi morale biti Evropa in bogatejše države kljub vedno večjemu nasprotovanju domačega prebivalstva čim bolj fleksibilne do ekonomskih migrantov, obenem pa naj podpirajo konvencijo iz leta 1951. Na tem področju ne bi smeli zamegljevati, čeprav zamegljenost v realnosti že obstaja.
EU pogosto govori o ustavljanju t. i. ekonomskih migrantov z izboljšanjem gospodarskih razmer v njihovih državah izvora, kar sicer zveni razumno, vendar mar ne bi to neizogibno odprlo vprašanja, kako v teh državah delujejo evropska podjetja in ali bi bila sprememba v škodo evropskih podjetij, ki tam poslujejo na račun domačih gospodarstev? Omenili ste slabo upravljanje in korupcijo, ki sta notranja dejavnika, a obstajajo tudi zunanji dejavniki, ki ustvarjajo razmere, v katerih živijo ljudje v tistih državah. Kako torej vidite retoriko EU-ja na tem področju na eni strani in njegove politike na drugi?Oprostite mi, če bom podal bolj splošen odgovor. Zdi se mi, da so mednarodna razvojna pomoč, trgovski sporazumi in gospodarsko sodelovanje med Evropo in državami v razvoju teoretično dobri. Ne smemo pa pričakovati, da bo to zmanjšalo migracije. Dokazi namreč kažejo, da če globalizacija, kakršno si EU želi - torej da širi trgovske povezave z okoliškimi območji - spodbuja blaginjo, potem spodbuja tudi migracije. Tako bomo videli porast migrantov. To sicer ne bodo obupani ljudje, ki želijo priti na čolnih, ampak premožnejši ljudje, ki želijo priti v Evropo in uživati v plodovih svojega dela. Vlaganje v države v razvoju in krepitev trgovskih povezav z namenom zmanjševanja migracij bo sicer mogoče omejilo takšne, kot smo jim priča zdaj, torej migracije s čolni oziroma prisilne migracije obupanih ljudi, ne bo pa ustavilo mešanja ljudi iz različnih kultur.
To seveda ni argument proti izboljšanju razmer v državah izvora. Želim le poudariti, da če mislite, da bo trgovanje z državami v razvoju zmanjšalo migracije, vas čaka šok. Proizvedlo bo le drugačen tip migranta, relativno premožnejšega, tip ljudi, ki želijo potovati, tako kot želimo potovati mi v Evropi. Vendar v podsaharski Afriki in delu Magreba do zdaj nismo videli napredka zaradi trgovskih vezi z Evropo. Lahko pa rečemo, da če bi bila razvojna pomoč in trgovanje uspešna, bi bilo manj ljudi pripravljenih tvegati svoje življenje na poti v Evropo.
Kakšen naj bo širši kontekst, v okviru katerega naj razmišljamo o migracijah? Je ta pojav mogoče razumeti brez upoštevanja zgodovine kolonializma in zahodnega imperializma na eni strani in kapitalizma, globalnega toka kapitala in ekonomskih odnosov med revnimi in bogatimi državami na drugi? Naslov vaše knjige iz leta 2000 je ""Begunci pred vrati bogataša"". Je ta delitev na revne in bogate države po vašem mnenju ključna za razumevanje sodobnih migracij, tudi teh, ki smo jim zdaj priča v Evropi?Da. Ob tem naj dodam, da je bila Sirija precej bogata država do suše leta 2009, ko je moralo veliko kmetov zapustiti svojo zemljo in se je povečal pritisk na mesta. Zdaj je država v dolgi državljanski vojni, ki se bo, upamo, kmalu končala. A če pustimo vojne ob strani, bi bil moj odgovor, da je gospodarska neenakomernost, neenakomerna porazdelitev delovnih mest, bogastva in priložnosti med t. i. globalnim severom in globalnim jugom, močan dejavnik pri migracijah.
Tema migracije in tudi beguncev je kompleksna mešanica različnih dejavnikov, od gospodarskih stanj, vojn, pa tudi rasizma in celo koncepta nacionalnih držav. Se da to vprašanje sploh pravilno nasloviti brez obravnavanja vseh teh dejavnikov hkrati ali naj iščemo ločene rešitve in ločene odgovore?Moramo se zavedati, da imamo zelo omejeno moč za spremembe. Usoda nacionalnih držav se odvija sama po sebi, če nam je to všeč ali ne. A globalizacija je močna sila, in če nas zanimajo begunci in pravica do azila, moramo biti ozko usmerjeni in dejati, da bomo osredotočeni na konvencijo iz leta 1951 in da se ne bomo ukvarjali z globalizacijo ali usodo nacionalnih držav. Ljudje se namreč premikajo že stoletja, še pred nastankom nacionalnih držav. Kar moramo priznati, pa je legitimna pravica ljudi do premikanja.
Pri tem naletimo na konflikt z željami nacionalnih držav v Evropi, da ne sprejmejo toliko tujcev, kot jih želi priti. Obstaja torej inherenten konflikt med migracijami in nacionalno državo.Res je, pri čemer je nacionalna država relativno mlad koncept, tako kot je relativno novo dovoljenje za prečkanje meje. V Veliki Britaniji je potrebno šele okoli 110 let. Pred tem so se ljudje, sicer v precej manjšem številu, premikali bolj ali manj svobodno. Problem pri nacionalnih državah ob vprašanju beguncev je ta, da so meje držav zelo porozne za kapital, blago in storitve. To je še en razlog, zakaj se prebivalstvo teh držav čuti, da jih zunanjost ogroža. Globalizacija je naredila meje šibkejše, še posebej v odnosu do kapitala, a tudi glede premikanja ljudi in blaga. Gibanje blaga in storitev čez meje je bilo na splošno morda dobra stvar, gibanje kapitala je že bolj dvoumno, do pred kratkim pa smo mislili, da je za nas koristno tudi čezmejno gibanje premožnih in manj premožnih migrantov. Zdaj pa smo začeli v evropskih družbah o tem dvomiti.
Pri vprašanju meja smo soočeni z dvema skrajnostma. Ena je popolno zaprtje meja, druga pa njihovo popolno odprtje. Če se posvetimo drugemu predlogu, mar ne bi popolno odprtje meja zahtevalo ponovnega razmisleka o samem konceptu nacionalnih držav, kot jih poznamo?Mislim, da sploh ni mogoče popolnoma odpreti meje. Tukaj bi bil bolj pragmatičen. Bil sem na številnih mejah, ki jih želijo ljudje prečkati, in glede na izkušnje bi dejal, da je zaželen star, napol učinkovit model, ki dopušča napake. Bolje je imeti meje, ki bi bile podobne tistim iz osemdesetih in devetdesetih let z nadzorom priseljevanja, s simbolno prisotnostjo obmejne policije in carine, ko si vedel, da prečkaš mejo. Tudi v teh razmerah so ljudje sicer vstopali in izstopali iz držav na nedovoljen način. Zame je ta porozna, a obstoječa meja najboljša izbira. Gre za kompromis. Skrbi me ideja, da bi vzpostavili popolnoma zaprte meje, ki se jih ne da prečkati. Deloma tudi zato, ker čim več vlagaš v nadzor meja, tem bolj inovativni postajajo ljudje, deloma pa zato, ker so takšne meje varne. Ljudje namreč ne tvegajo vedno svojih življenj ob njihovem prečkanju. Če pa ustvarite neprodušne meje, kot jih želi Trump in kot sta jih pred njim na meji z Mehiko želela ustvariti Obama in Clinton, boste povzročili veliko smrtnih žrtev med ljudmi, ki želijo te meje prečkati.
A ravno to je eno od osrednjih vprašanj glede odnosa Evrope in Evropejcev do beguncev in migrantov, in sicer da njihovo življenje ni vredno toliko kot naše, torej njihova smrt ni tako pomembna.Prav imate.
Tukaj pa že vstopamo v področje rasizma, ko nismo več zaskrbljeni zaradi pomanjkanja virov in tega, kako bi odprtje meja za revne tujce vplivalo na našo blaginjo in stopnjo gospodarske razvitosti. Pred leti ste, recimo, pisali o tem, kako sovražno je britanski tisk govoril o migrantih in beguncih, zdaj pa je ta sovražni diskurz osrednji v celi Evropi.Postaja osrednji, da. Kot nekdo, ki je velikokrat govoril na srečanjih na temo azila in migracij, sem vedno skušal zavzeti stališče, da če nasprotuješ priseljevanju, pravici do azila, svobodi do premikanja in če nočeš, da v tvojo državo prihajajo tujci, to še ne pomeni nujno, da si rasist. Ena od refleksnih reakcij levice v Veliki Britaniji in delih Evrope je bila označiti nasprotovanje priseljevanju za rasizem. Temu sem se skušal zelo dolgo upirati. Zdaj pa diskurz v ZDA in delih Evrope napeljuje k ugotovitvi, da strah pred tujci oziroma, če povem bolj velikodušno, tesnoba glede tujcev prevzema rasistične značilnosti. Zdaj veliko težje ločim nasprotovanje priseljevanju iz različnih razlogov, bodisi strahu za službe bodisi zelo zaščitniškega odnosa do lastne kulture, od odnosa, ki ima rasistično konotacijo. To sicer ima svoje razloge. Močno je povezano z zahodnimi posredovanji na Bližnjem vzhodu v zadnjih 15 letih in porastom nasilnega džihadizma, tudi v sami Evropi. Družbe so se namreč močno polarizirale - kar je sicer natanko to, za kar se džihadizem zavzema - in se obračajo navznoter v lastne kulture na način, na kakršnega tega nismo počeli v osemdesetih in devetdesetih letih, ko se je globalizacija ravno dobro začela.
Čemu ste torej pred leti pripisovali to nasprotovanje priseljevanju?Pripisoval sem ga strahu za službe in povezanost skupnosti ter strasti, ki obstaja v Veliki Britaniji in morda tudi drugod do ""domačega"". Ko ljudje izgubljajo zaupanje v osrednje vlade, kot se dogaja po vsej Evropi, se umikajo v lokalno okolje. Želijo lokalna podjetja, hrano lokalnega izvora, vse mora biti lokalno, kar je odziv na globalizacijo. Migranti pa so na neki način del tistega, čemur se želijo ljudje upreti, pri čemer ni nujno, da so rasisti. Takšno je bilo moje izhodišče. Mislim oziroma mislil sem, da za nasprotovanje priseljevanju ni nujno potrebno biti rasist. Postalo pa je očitno, da ima vrsta priseljevanja, ki ji ljudje nasprotujejo, težnjo po rasnih značilnostih. Lahko gre za muslimane, pri čemer gre - čeprav je v resnici kulturna - v praksi za rasno značilnost. V Veliki Britaniji obstaja v zadnjih letih nasprotovanje vzhodnim Evropejcem, zelo rasistično nasprotovanje, z napadi na Poljake recimo. Postopoma je postala moja obramba stališča, da lahko nasprotuješ priseljevanju in te kljub temu ne bom označil za rasista, šibkejša. Postalo mi je veliko težje poslušati nekoga, ki nasprotuje priseljevanju, in si misliti, da ni rasist. To je velika sprememba.
Tudi kampanja za brexit je to dobro ponazorila.Ta kampanja je odstranila pokrov z nečesa, kar je dve, tri generacije zatiral politično korektno multikulturnost. Na britanski levici, govorim o levici, ki je levo od Laburistične stranke, obstaja močno nasprotovanje multikulturnosti, saj ne želijo t. i. deljivega državljanstva in podobnih konceptov. Menijo, da nisi temnopolt državljan ali bel državljan, muslimanski, krščanski ali afrokaribski državljan, ampak si državljan, pika.
Kot nekakšo barvno slepo državljanstvo.Tako je. In v Franciji, kjer trenutno živim, je to načelo zelo močno. Ravno zato Francija nikoli ni izkusila prave multikulturnosti. Ideja nedeljivega državljanstva, ki ne dopušča različnih identitet, je namreč premočna. A kot sem dejal prej, menim, da je bil multikulturnost nujna stopnja v Veliki Britaniji, saj je domače in migrantske skupnosti povezal. Zdaj pa obstaja nezadovoljstvo s tem in mislim, da je referendum o izstopu iz EU-ja odprl prostor, v katerem so ljudje nenadoma začutili, da lahko končno oznanjajo lastno identiteto, saj so bili siti poslušanja o ""nebritanskih"", ""neavtohtonih"" identitetah. In pri tem so šli do konca, kar je zelo strašljivo.
Evropska politika se še posebej na področju beguncev in migracij zelo hitro premika vse bolj na desno. A ni bila skrajna desnica tista, ki je vzpostavila nadzor in žice na mejah, tudi znotraj Evrope, da bi preprečila vstop beguncem in migrantom, pač pa zmerno konservativne, liberalne, tudi socialdemokratske stranke. V primeru ZDA je tako Obama iz države izgnal več ljudi kot kateri koli predsednik pred njim. Kakšne sklepe glede politične slike v Evropi in ZDA lahko povlečemo iz odzivov uveljavljenih strank na množični prihod migrantov in beguncev?Mislim, da gre tukaj za več - oziroma onkrajstrankarski problem. Moramo si predstavljati množice volivcev, ki stojijo za voditelji in visokimi predstavniki strank ter jim sporočajo, da ne želijo priseljevanja. Če pogledamo ZDA, vidimo, da si je več ljudi, tudi George W. Bush, močno prizadevalo rešiti problem nedovoljenega priseljevanja. V ZDA je že okoli 11 milijonov nedovoljenih priseljencev. Ustrezna zakonodajna rešitev tega vprašanja je bila tem priseljencem ponuditi amnestijo, kar so podpirali številni ljudje v obeh strankah. Temu pa so nasprotovali volivci in nekateri njihovi predstavniki. Želeli so namreč nekaj v zameno, in sicer nepredušno zaprto mejo. 11 milijonom nedovoljenim priseljencem dodelite amnestijo, nato pa je konec z nedovoljenim priseljevanjem, so menili.
Problem politikov, ki so želeli podeliti amnestijo vsem, ki so bili v državi nezakonito, kar je sicer zelo uspešno storil Reagan, je bil, da jim ljudi ni uspelo prepričati, da bodo nepredušno zaprli mejo. Liberalci in konservativci pa zagovarjajo logiko prostega trga, po kateri morate s svobodnim premikanjem blaga in storitev pričakovati tudi svobodno premikanje ljudi, delavcev, služb, kar je nekaj, čemur Trump močno nasprotuje. Po tej logiki moraš torej imeti liberalno migracijsko politiko. A v ZDA se je iz razlogov, ki mi niso povsem jasni, so pa povezani s tem, kar ste prej vprašali, torej z rasizmom, razširilo mišljenje, ki je onemogočalo amnestijo in zahtevalo strožji nadzor meja.
Tukaj je Trump tudi v neposrednem konfliktu z nekaterimi od največjih kapitalistov v ZDA, ki nasprotujejo koncu nezakonitega priseljevanja, saj to omogoča ceneno delovno silo. V razpravi o nezakonitem priseljevanju v primeru ZDA moramo torej vzeti v obzir tudi kapitalizem.Seveda. Menim sicer, da sem na to vprašanje odgovoril že s prejšnjim odgovorom, torej da globalni kapitalizem temelji na svobodnem gibanju kapitala, blaga, storitev in ljudi. Vsi pravi kapitalisti, ne samo neoliberalci, razumejo, da trgovina v sodobnem času podrazumeva vse te stvari in ideja, da ljudem preprečiš svobodno gibanje, kapitalu in blagu pa ga omogočiš, ni tista, v katero bi verjel Obama ali njegovi predhodniki. Trump je nekaj drugega. On je na neki način tudi proti svobodi gibanja za kapital, pa tudi za blago in storitve. Na ta način je vsaj dosleden.
Ne tako dosleden, če upoštevamo, da so številni njegovi izdelki izdelani na tujem.Res je. No, ne branim Trumpa.
Tukaj bi rad dodal, da konservativci in liberalci, ki menijo, da mora obstajati svoboda gibanja tako za kapital in storitve kot za ljudi, menijo, da mora biti prosto gibanje kapitala in storitev omogočeno z zakonom, pri ljudeh pa jih zadovoljijo tudi nezakoniti načini premikanja in se ne obremenjujejo s trpljenjem, ki ga morajo ti ljudje zaradi tega doživeti na poti v ZDA, dokler predstavljajo poceni delovno silo.Tako je. In vseeno jim je, da so razmere, k jih tem ljudem za življenje in delo vsilijo delodajalci, nezakonite. A kolikšen del prebivalstva posameznih nacionalnih držav v Evropi predstavljajo ti liberalni, tržno naravnani kapitalisti, ki svobodnemu gibanju kapitala, blaga in ljudi ne nasprotujejo? Nisem prepričan, da je teh ljudi veliko, mislim celo, da jih vse manj in da se razpoloženje v Evropi obrača proti temu. Ta desničarski odziv, ki ste ga prej omenili, je tudi odziv na kapitalizem. Poglejte Marine Le Pen. Ona je nacionalsocialistka. Je nacionalistka, ima pa socialistično agendo, je zelo protekcionistična in ne mara svobode gibanja kapitala ali drugih prej omenjenih svobod. Nasprotovala bi tudi temu, da bi revni Maročani v Franciji delali v nesprejemljivih delovnih razmerah. Desnica se torej odziva tudi na kapitalizem. Je proti globalnemu kapitalizmu. Tukaj je podobna levici, a ponuja popolnoma drugačne odgovore.
Bi skrajnodesni politiki, kot je Marine Le Pen, prav tako nasprotovali evropskemu vlaganju v Afriki ali Aziji?Mislim, da bi temu nasprotovali, razen če bi bila ta vlaganja izključno v korist prebivalstvu njihovih držav. Vprašanje je sicer, kaj bi bila ta korist. Nacionalna fronta ali Ukip bi morala na to odgovoriti. Morda bi rekli, da z vlaganjem v tujini zmanjšujejo priseljevanje. Pripadniki Nacionalne fronte si verjetno želijo, da v Francijo ne bi prihajalo veliko ljudi, naj bodo revni ali premožni. To je torej težko vprašanje za skrajno desnico. Če bi na oblast kdaj prišel nekdo, kot je Marine Le Pen, bi moral to dobro pretehtati.
Rad bi pa izpostavil še eno stvar glede priseljevanja v Evropo. Redek vir, o katerem nihče ne govori, so pravice. Pomislite na različne konvencije EU-ja glede državljanskih pravic, na Deklaracijo ZN-a o človekovih pravicah in številne druge mednarodne konvencije in se vprašajte, koliko držav na svetu jih zares uveljavlja. Trenutno je Evropa prostor, kjer se te pravice bolj spoštujejo kot drugje po svetu. In številni ljudje, ki prihajajo v Evropo, ne prihajajo le zaradi lakote, ambicij, terorja in drugih številnih razlogov, ampak tudi zaradi tega, ker so tukaj te pravice bolj ali manj še zagotovljene.
To je sicer deloma res, a če pogledamo razmere v begunskih taboriščih v Grčiji, Srbiji in drugje na obrobju Evrope, vidimo, da te pravice veljajo le za nekatere ljudi, ne pa za vse.Točno. In priča smo odmiranju oziroma selektivnemu zagotavljanju teh pravic, delno tudi zaradi zelo velikega števila ljudi, ki so prišli. Pravzaprav je osupljivo, kako prestrašena celina smo, in ne vem, zakaj.
Dotaknili ste se percepcije migrantov in prosilcev za azil. Obstajata dve skrajnosti. Ali so povsem dehumanizirani in predstavljeni zgolj kot varnostna grožnja in paraziti ali pa so idealizirani kot ljudje brez kakršnih koli nevšečnih osebnih značilnosti. Kot da nimajo pravice biti sebični, jezni, negativno nastrojeni ali nadležni, kakršni smo lahko preostali. Čemu pripisujete to distorzirano percepcijo migrantov in beguncev?Ozko gledano, gre za idealizacijo, bodisi pozitivno bodisi negativno. Odgovor je, da jih ne poznamo, zato si jih moramo domišljati. Pravzaprav jih ne želimo poznati in si jih raje domišljamo, vsak pa si jih domišlja na svoj način. Če ste veren musliman ali veren kristjan, si jih boste predstavljali kot dobre, pa tudi če si jih boste predstavljali kot slabe, boste čutili nekakšno dolžnost, da jim pomagate. Če imate močno preferenco za lastno raso, si jih boste predstavljali kot vsiljevalce, ki prihajajo nepovabljeni. Zanimivo pa je, da je edina stvar, ki si je ne moremo predstavljati, ta, da bi lahko bili nekoč begunci mi in da bodo nas pošiljali skozi koridorje v to ali ono državo ali nas ustavili na meji. Zakaj si ne moremo predstavljati tega? Mislim, da zato, ker smo naivni, ali pa ker nimamo osnovnega védenja o evropski zgodovini."
http://www.rtvslo.si/svet/razmere-prebeznikov-v-beogradu-hujse-kot-v-dzungli-v-calaisu/413241,prebežnik,594,"
					24. januar 2017 ob 10:48
					Beograd - MMC RTV SLO","
B. V.
","Razmere prebežnikov v Beogradu ""hujše kot v 'džungli' v Calaisu""","V Srbijo vsak dan prihaja do sto novih prebežnikov, med njimi številni otroci, kljub poročilom o nasilnem ravnanju z njimi in zelo hudemu mrazu. Pojavljajo se primerjave z begunskim taboriščem ""džungla"" v Calaisu.
Lanskoletni sporazum med EU-jem in Turčijo, ki je imel za namen ustaviti prihod prebežnikov v Unijo preko Sredozemskega morja iz Turčije v Grčijo, je povzročil, da so številni prebežniki prisiljeni odpraviti se po smrtonosni kopenski poti čez Balkan. Otroci, stari tudi le osem let, tako trpijo hude vremenske razmere, napade psov in nasilno ravnanje policije in tihotapcev ljudi, poroča Guardian.
Srbija, ki meji s članicami EU-ja Madžarsko, Bolgarijo, Romunijo in Hrvaško, je tranzitna država za ljudi, ki želijo priti v zahodno Evropo. V državi je obtičalo okoli 7.000 ljudi, ki si večinoma želijo nadaljevati pot skozi Madžarsko.
Množična vračanja v SrbijoMednarodna nevladna organizacija Save the Children (Rešimo otroke, op. a.) sporoča, da je v zadnjih dveh mesecih 1.600 prebežnikov dejalo, da so jih iz Hrvaške in Madžarske nezakonito izgnali nazaj v Srbijo, čeprav so mejo že prestopili.
Tudi Visoki komisariat ZN-a za begunce (UNHCR) sporoča, da še naprej sprejema na stotine poročil prebežnikov, ki jih članice EU-ja pošiljajo nazaj v Srbijo. Save the Children medtem opozarja, da gre za nezakonita vračanja prebežnikov, pri čemer se zanemarja človekova pravica do individualne obravnave.
Večina prebežnikov v Srbiji je sicer nastanjena v azilnih domovih, številni prebežniki pa se bojijo takšne nastanitve zaradi strahu pred pridržanjem za nedoločen čas ali nezakonito deportacijo. Zato mnogi iščejo pomoč tihotapcev ljudi, poroča Guardian.
Beograd ""hujši od Calaisa""V Beogradu okoli 2.000 ljudi prebiva v zapuščenih skladiščih blizu železniške postaje, tamkajšnje razmere pa se opisujejo kot grozne in nepredstavljive. Človekoljubna organizacija Médecins Sans Frontières (Zdravniki brez meja, op. a.) svarijo, da Beogradu ""grozi, da postane odlagališče"" za prebežnike, ""nov Calais, kjer bi ljudje obtičali"".
""Hujše je od vsega, kar sem videla, odkar delam na temo begunske krize v zadnjih letih. Hujše je od džungle v Calaisu, pa sem mislila, da je bila tisto najhujša humanitarna kriza, ki bi si jo lahko zamislili v Evropi ali na njenih mejah. To je res šokantno,"" je dejala predstavnica Save the Children Gemma Parkin, ki se je ravno vrnile iz Srbije.
Pretepanja, kraje, težave z mafijoPonoči je -15 stopinj, čez dan pa -12, je dejala, ljudje pa so neustrezno oblečeni. Kot je dejala Parkin, so tam popolnoma sami tudi osemletni otroci, v prostorih ni postelj, oken ali ogrevanja. Ljudje se grejejo tako, da zažigajo smeti in odpadke, zaradi česar je vse polno strupenega dima. Med tam živečimi prebežniki je tudi 12-letni otrok iz Afganistana, ki želi priti do sorodnikov v Nemčiji, a je obtičal v Srbiji. Kot je dejal, je imel na poti številne probleme, še posebej v gozdovih. Tepla jih je bolgarska policija, jim vzela denar, spraševali so jih, zakaj so prišli v Evropo. Težave so imeli tudi z organiziranim kriminalom, je dejal. Ti otroci se zdaj bolj zanašajo na tihotapce ljudi kot na EU, po poročanju Guardiana opozarja Gemma Parkin.
Save the Children ocenjuje, da v Srbijo vsak dan prispe do 100 prebežnikov. Od tega je okoli 46 odstotkov otrok, 20 odstotkov pa jih je brez spremstva. UNHCR je sporočil, da je od začetka leta zaradi mrazu umrlo najmanj pet beguncev. Save the Children poziva EU, naj stori več za pomoč. V nedeljo smo sicer poročali, da bo Srbija od Evropske unije dobila dodatne štiri milijone evrov za pomoč prebežnikom, ki naj bi jih Srbija porabila za nakup hrane in izboljšanje razmer v begunskih centrih. Dodatno pomoč EU-ja je v Beogradu oznanil evropski komisar za humanitarno pomoč in krizno upravljanje Hristos Stilianides."
http://www.rtvslo.si/slovenija/medtem-ko-prezebli-begunci-zmrzujejo-politika-se-vedno-isce-sistemske-resitve/413183,prebežnik,399,"
					23. januar 2017 ob 16:07
					Ljubljana - MMC RTV SLO, STA","
T. H.
","Medtem ko prezebli begunci zmrzujejo, politika še vedno išče sistemske rešitve","Politični odločevalci morajo najti sistemske rešitve, humanitarna pomoč posameznikov in organizacij namreč ni dovolj pri reševanju begunske krize, so se danes slišala opozorila.
Društvo Adra Slovenija je pred dobrim tednom sprožilo akcijo Ogrejmo jih, v okviru katere zbirajo denarna sredstva za nakup toplih oblačil, nogavic in drugih nujnih potrebščin za begunce v taboriščih v Grčiji, kjer se ljudje borijo s hudim mrazom, vetrom, snegom, pomanjkanjem vode, elektrike in ogrevanja. Mraz je tam že zahteval tudi prve smrtne žrtve.
Na današnji novinarski konferenci v ljubljanski mestni hiši so v Adri zato pozvali k sistemskemu reševanju begunske krize. V dobrem tednu so sicer skupaj zbrali že več kot 12.000 evrov z nakazilom na transakcijski račun in prek donacij s sporočili SMS, je dejala predsednica društva Maja Ahac. S slabimi 6.000 evri, ki so jih prejeli na TRR-ju, pa so že nakupili nujno potrebno toplo spodnje perilo, ki ga bodo razdelili v begunskem taborišču Nea Kavala Polikastro na severu Grčije.
Kot je obrazložil prostovoljec Jure Poglajen, pobudnik akcije, so denarna sredstva najučinkovitejša, saj lahko kupijo tiste stvari, ki jih najbolj potrebujejo, z nakupovanjem v lokalni skupnosti pa podpirajo lokalno gospodarstvo. Hkrati je pojasnil, da bi bilo zbiranje materialnih sredstev prevelik finančni zalogaj, saj bi bil strošek prevoza precej višji od vrednosti podarjenih izdelkov.
Društvo Adra še vedno zbira sredstva za pomoč beguncem v Grčiji, ki trpijo zaradi mraza.
Sredstva se lahko nakaže na transakcijski račun SI56 6100 0001 1934 645 z namenom Grčija ali prek sporočila SMS na telefonsko število 1919 s ključno besedo LJUDJE5.
""Hitrost, učinkovitost in tam, kjer je potrebno""Nekdanji predsednik Danilo Türk je pohvalil akcijo društva, saj deluje hitro, učinkovito in tam, kjer se najbolj potrebuje in v lokalnem okolju, kar pa je temeljno sporočilo humanitarnega dela. Je pa opozoril, da ""politika ni dobra politika, če se omeji le na humanitarnost"", in poudaril, da je pomembna kakovostna politika, ki najde sistemske rešitve za težave.
Evropska unija bi se morala ukvarjati z vzroki in posledicami za množične migracije ter s tem, da se angažirajo tisti, ki imajo veliko kapitala, a ne želijo sodelovati pri humanitarni pomoči, je dejal evropski poslanec Ivo Vajgl. Opozoril je tudi, da je EU namenil več milijard evrov za begunsko krizo, vendar je le manjši del namenjen odpravljanju vzrokov tam, od koder prihajajo prebežniki.
Dobrodelno akcijo podpira tudi grški veleposlanik v Sloveniji Nikolas Protonotarios, ki se je zahvalil Sloveniji in prebivalcem za izkazovanje solidarnosti do beguncev."
http://www.rtvslo.si/begunska-kriza/eu-bo-srbiji-namenil-stiri-milijone-evrov-za-pomoc-prebeznikom/413097,prebežnik,182,"
					22. januar 2017 ob 12:59
					Beograd - MMC RTV SLO, STA","
B. V.
",EU bo Srbiji namenil štiri milijone evrov za pomoč prebežnikom,"Srbija bo od Evropske unije dobila dodatne štiri milijone evrov za pomoč prebežnikom, ki naj bi jih Srbija porabila za nakup hrane in izboljšanje razmer v begunskih centrih.
Dodatno pomoč EU-ja je v Beogradu oznanil evropski komisar za humanitarno pomoč in krizno upravljanje Hristos Stilianides, ki je pohvalil delo srbske vlade v času množičnega prihoda prebežnikov.
Stilianides je obljubil, da bo EU dodatno pomagal pri zagotavljanju prehrane za prebežnike v centrih po Srbiji. Srbski minister za delo Aleksandar Vulin je poudaril, da Srbija ne bo povečala kapacitet v begunskih centrih. Trenutno ima Srbija na voljo okrog 6.000 mest, Vulin pa meni, da so srbske namestitve ""najkakovostnejše na migrantski poti"". Denarna sredstva EU-ja bo Srbija porabila za nakup hrane in izboljšanje razmer v begunskih centrih, obljublja Vulin.
Vulin je še dejal, da Srbija pomaga vsem pri zagotavljanju namestitve, medicinske in pravne zaščite. Za vse, tudi tiste, ki so trenutno na ulicah in v parkih, je prostor v centrih, pravi.
V zapuščenih skladiščih v Beogradu v obupnih razmerah sicer živi med 1.000 in 2.000 prebežnikov, ki jih je še posebej močno prizadel hud mraz."
http://www.rtvslo.si/slovenija/gyoerkoes-znidarjeva-pritiski-sveta-evrope-na-poslance-so-nedopustni/413029,prebežnik,719,"
					21. januar 2017 ob 10:43
					Ljubljana - MMC RTV SLO, STA","
Al. Ma.
",Györkös Žnidarjeva: Pritiski Sveta Evrope na poslance so nedopustni,"Notranja ministrica Vesna Györkös Žnidar je ocenila, da so pritiski, ki jih komisar Sveta Evrope Nils Muižnieks izvaja na slovenski parlament, nedopustni. Slovenija je sposobna sama pisati zakone, sporoča.
Komisar Sveta Evrope za človekove pravice Nils Muižnieks se je v torek s pismom obrnil na predsednika DZ-ja Milana Brgleza in poslance pozval, naj novelo zakona o tujcih zavrnejo, ker je po njegovi oceni v nasprotju z več evropskimi in mednarodnimi standardi. Sloveniji je ponudil strokovnjake, ki bi z veseljem pomagali napisati novo zakonodajo.
Notranja ministrica Vesna Györkös Žnidar je Muižnieksov poziv zavrnila. V intervjuju za časopis Večer je ocenila, da so takšni pritiski na poslance slovenskega parlamenta neprimerni in nedopustni. ""Slovenija je sposobna sama pisati svoje zakone, ne potrebujemo pomoči od zunaj,"" je dejala.
Neprilagojenost množičnim migracijamOpozorila je, da obstoječe normativne podlage, tudi Ženevska konvencija, niso prilagojene množičnim migracijam, ki smo jim priča. Te so ""konceptualno vedno bolj izključujoče s potrebo po individualni obravnavi. To je objektivno dejstvo"".
Ekonomskih migracij po njenem mnenju ni mogoče reševati znotraj azilnega sistema. Tako pričakuje impulz nevladnih organizacij, da se spodbudi diskurz v smeri spremembe mednarodnih pravnih podlag, ""morda tudi v smeri omejitve določenih pravic, kajti zdaj prihaja res do še hujših in zapletenih situacij, saj se to kompenzira z varnostnimi ukrepi držav"".
V iskanju ""bolj vzdržnega sistema""Po njenem mnenju je ""edina prava pot, tudi s strani Evropske unije, da preneha to rigidnost, birokratsko mentaliteto, z na neki način navidezno humanitarnostjo in solidarnostjo in se začne iskati nov sistem, ki bo vzdržen in bo ustrezal potrebam sodobnega časa"". Ministrica krivi EU za prizore, ki jih gledamo v Grčiji, Srbiji, ker dovoljuje nenadzorovan pritok ljudi na svoje ozemlje.
Prepričana je, da potrebujemo učinkovit nadzor na zunanjih evropskih mejah in vzpostavitev varnih območij zunaj EU-ja, kjer bi se ugotavljalo, kdo je upravičen do zaščite znotraj Unije.
Schengen je v praksi razpadel""Schengen je de facto razpadel, prosti pretok ljudi je načet,"" je opozorila in poudarila, da se države na severu zapirajo, od Slovenije pa se zahteva, da kot varuh schengenskega prostora prispeva velik delež k zagotavljanju varnosti v EU-ju. A po njenem mnenju je ""samo vprašanje časa, katera država bo tista, ki bo izgubila nadzor in se jo bo imelo za krivca, da bodo stare članice EU-ja lahko imele kvazi legitimen razlog, da se lahko ustvari t. i. mini schengen"".
S predlagano novelo zakona o tujcih sicer preprečujejo izredno stanje, meni. Tudi v amandmajih na predlog po njenih besedah po napornih koalicijskih usklajevanjih navezave na izredno stanje ni več. Na ministrstvu se namreč niso strinjali s tem, da bi se v zakon o tujcih vneslo urejanje izrednega stanja na način, da ne bi smeli ukrepati, dokler takega stanja ni.
Kaj poreče ustavno sodiščeO ustavnosti novele zakona po njenem mnenju dokončno lahko presoja le ustavno sodišče. Če bi se to zgodilo, bi bilo to celo dobrodošlo, ""ker bo potem Slovenija lahko še bolj celovito pristopila k soočenju z migracijskim problemom,"" je navedla.
Razmerja znotraj koalicije in strankeNa vprašanje, ali bo odstopila, če bo ustavno sodišče odločalo in odločilo, da je zakon neustaven, pa je dejala, da ""ni mogoče govoriti o odgovornosti ministra"", ki vladi predlaga zakon, glede na to, da se končno tehtanje o sprejemljivosti zakona opravlja v DZ-ju.
O podpori vladnemu predlogu si niso enotni niti v SMC-ju. Na vprašanje, ali je to točka preloma med njo in stranko, je ministrica dejala, da težko gleda na vse tako, ""saj je pomembno predvsem to, da sva si s predsednikom vlade enotna v stališču, da imamo vsi skupaj samo eno državo in da moramo z njo ravnati odgovorno. To počnemo v imenu ljudi"".
Dotaknila se je tudi grožnje terorizma in med drugim poudarila, da potrebujemo odločnejše pravosodno odzivanje na fenomen tujih terorističnih borcev in druge nove pojave. ""V Sloveniji še vedno čakamo na spremembe kazenskega zakonika, ki bi bolj konkretiziral ta kazniva dejanja,"" je še dejala.
Cerar: Zakon zagotavlja varnostPremier je v petek znova izrazil svojo polno podporo ministrici ter predlogu. Ocenil je, da bo zakon o tujcih zagotavljal varnost državljanov. Po njegovem mnenju se nobena mednarodna konvencija in niti ustava ne sme razlagati tako, da bi z razlago ogrožali človekove pravice, varnost državljanov in prebežnikov. Množične kršitve človekovih pravic in bistveno poslabšanje varnostne situacije za vse bi se zgodilo, če bi severne države zaprle mejo, Slovenija pa bi postala žep, kjer bi se ustavile migracije, je poudaril."
http://www.rtvslo.si/slovenija/cerar-zakon-o-tujcih-bo-zagotavljal-varnost/412969,prebežnik,532,"
					20. januar 2017 ob 14:51,zadnji poseg: 20. januar 2017 ob 19:51
					Ljubljana - MMC RTV SLO, STA","
Sa. J., Foto: Bobo
",Cerar: Zakon o tujcih bo zagotavljal varnost,"Premier Miro Cerar je znova poudaril, da bo zakon o tujcih, za katerega je prepričan, da bo sprejet, zagotavljal varnost državljanov. Novela zakona je sicer dvignila kar precej prahu, pred DZ-jem so se zbrali tudi protestniki.
Novela zakona o tujcih ne razdvaja samo javnosti, ampak tudi koalicijo. Ravno zaradi tega, ker skupnega jezika v koaliciji še niso našli, je bila seja pristojnega odbora za notranjo politiko DZ-ja, ki bi morala novelo obravnavati, prestavljena na torek. Pred odborom bo sicer tako prvotni predlog kot dopolnila, ki bi novelo zlasti na predlog predsednika DZ-ja Milana Brgleza omilila. Rešitve, ki bi v čim večji meri odpravile dvome, pa išče tudi ministrstvo.
.
Cerar je ob obisku Idrije znova poudaril, da je vlada zakon zelo temeljito pripravljala več kot pol leta, do zdaj pa sta ga podprla svet za nacionalno varnost in vladna koalicija. Dodal je, da je namen zakona popolnoma jasen. Tako bi v razmerah, ko zaradi povečanih migracij državljanom in tudi prebežnikom ne bi mogli več zagotoviti varnosti in človekovih pravic, sprejeli ukrepe, ki bi omogočili vrnitev prebežnikov v varne države, iz katerih so prišli. To ne pomeni, da Slovenija več ne sprejema prebežnikov, ki za to izpolnjujejo zakonite pogoje, poudarja Cerar, pač pa gre za skrajni ukrep, ki ga moramo imeti pripravljenega, če bo potrebno.
Protest pred DZ-jemA premierjeva pojasnila vseh niso prepričala. Pred DZ-jem se je tako zbralo okoli 20 pripadnikov društva Amnesty International (AI), nekaj deset mimoidočih in okoli deset beguncev, ki so s transparenti opozarjali, da Slovenija zapira meje pred ljudmi, ki potrebujejo pomoč. Protestniki so prepričani, da predlog krši mednarodno pravo in slovensko ustavo, država pa se po njihovem mnenju zgolj izgovarja, da ne more poskrbeti za številne prebežnike.
Kot so sporočili iz kolektiva Second Home v Avtonomni tovarni Rog, je po koncu protesta njihov član in uporabnik Samer Arqawi prebral tudi analizo stanja glede beguncev in zahteve, ki so jih naslovili na vlado in DZ. Med drugim so opozorili, da si prosilci za azil želijo, da bi vlada o njih nehala govoriti kot o varnostni grožnji. V kolektivu so opozoril tudi na to, da Slovenija zavrača azil ljudem iz Afganistana, čeprav je visoki komisariat ZN-a za begunce (UNHCR) po njihovih navedbah ugotovil, da Afganistan ni varna država.
Oglasili so se tudi poslanci Združene evropske levice (GUE/NGL) v Evropskem parlamentu, ki pravijo, da je sramotno, da vedno več držav članic EU-ja sprejema zakone, ki prosilcem za azil ovirajo dostop do zaščite. Predsednica Združene evropske levice Gabi Zimmer je zato slovensko vlado pozvala, naj spoštuje mednarodno pravo in obveznosti: ""Z zaprtjem meja ne boste rešili težav, s katerimi se srečujejo begunci in migranti. Gre za zapravljanje časa, ki bi ga lahko porabili za iskanje ustrezne rešitve. ""
Na predsednika vlade Mira Cerarja in predsednika DZ-ja Milana Brgleza se je s pismom obrnila tudi skupina izobražencev, ki je zapisala, da je sprevračanje domnevnih prihodnjih groženj na begunce sprevrženost brez primere. Zahtevajo ""boljšo, pogumnejšo in proaktivno begunsko politiko in z njo utrjevanje demokratičnih in humanih vrednot"".
Sicer to ni prvo pismo, ki sta ga zaradi novele zakona o beguncih prejela Cerar in Brglez. Prvemu je pisal generalni sekretar Sveta Evrope Thorbjorn Jagland, drugemu pa komisar Sveta Evrope za človekove pravice Nils Muižnieks."
http://www.rtvslo.si/slovenija/varuhinja-napadi-na-ravnatelja-so-vredni-vsega-obsojanja/412913,prebežnik,325,"
					19. januar 2017 ob 21:47
					Ljubljana - MMC RTV SLO, STA","
L. L.
",Varuhinja: Napadi na ravnatelja so vredni vsega obsojanja,"Varuhinja človekovih pravic Vlasta Nussdorfer ob napadu na mariborskega ravnatelja poudarja, da je vključevanje prebežnikov v družbo preizkušnja strpnosti za vse nas. Napadi na ravnatelja pa so, tako varuhinja, vsega obsojanja vredni.
""V časih, ki niso lahki, ni težko doseči, da nekoga sovražiš,"" je opozorila varuhinja človekovih pravic in dodala, da ti časi pred nas znova postavljajo potrebo po aktivni strpnosti, kar ""pomeni, da se zavedamo pomena univerzalnih človekovih pravic in svoboščin ne le zase, temveč tudi za druge"". Obenem je spomnila, da so se v preteklosti že dogajali pogromi zoper različne skupine ljudi, tudi Slovence.
""Kot družba moramo humano sprejemati tiste, ki potrebujejo pomoč. V spremenjenih časih pa je nujno pretehtati dosežene standarde človekovih pravic. Smiselno je trezno oceniti nujnost posegov v človekove pravice, saj so ti dopustni zgolj izjemoma. Ko se raven spoštovanja človekovih pravic enkrat zmanjša, poti nazaj praviloma ni,"" je zapisala v sporočilu za javnost.
Stremeti moramo k človečnostiV povezavi s konkretnim primerom, ko je neznanec prerezal gume na avtomobilu ravnatelju Osnovne šole Martina Konšaka Damirju Orehovcu, v okolici šole pa so se kmalu po vključitvi štirih otrok iz Sirije v šolo pojavili plakati s sovražno vsebino, je Nussdorferjeva izpostavila, da imajo otroci s podeljeno mednarodno zaščito pravico do šolanja, osnovnošolsko je celo obvezno.
Po njeni presoji je ravnatelj pri sprejemu otrok ukrepal strokovno in skladno s predpisi. Zadovoljna je, da so organi pregona že začeli ukrepe, in pričakuje, da bodo preiskave dobile epilog in bodo storilci in tudi družba dobili javno sporočilo, ""da nestrpnost in nasilje nista prava načina sobivanja in da moramo kot družba stremeti k človečnosti"".
Ravnatelju v bran tudi župan in svet starševPo poročanju Večera se je na šoli že sešel tudi svet staršev, kjer so starši soglasno poudarili, da obsojajo nasilje in podobna obračunavanja in da se je proti nasilju in sovražnemu govoru treba boriti. Dogodke je obsodil tudi mariborski župan Andrej Fištravec, ki je dejal, da razume zadržke do beguncev, a tukaj gre za otroke."
http://www.rtvslo.si/lokalne-novice/crnomaljska-zupanja-sodisce-je-glede-referenduma-ugotovilo-le-postopkovne-napake/412778,prebežnik,331,"
					18. januar 2017 ob 18:25
					Črnomelj - MMC RTV SLO","
L. L.
",Črnomaljska županja: Sodišče je glede referenduma ugotovilo le postopkovne napake,"Potem ko je Civilni iniciativi proti migrantskemu centru v Beli krajini uspelo z upravnim sporom zoper zavrnitev referenduma o nastanitvenem centru za prebežnike, je črnomaljska županja mnenja, da je sodišče odločilo le o postopku zavrnitve referenduma.
Tako je po navedbah črnomaljske županje Mojce Čemas Stjepanovič sodišče ugotovilo zgolj postopkovne napake pri izdaji obvestila o zavrnitvi referendumske pobude, ki jo je podala civilna iniciativa. Iz sodbe pa ne izhaja, da bi sodišče v konkretnem primeru referendum dovolilo, je še dejala županja.
Županja je sicer ob zavrnitvi referendumske pobude sredi decembra lani pojasnila, da na občini menijo, da za referendum ni pravne podlage in da so pobudo zavrnili, ker ne gre za tematiko, ki bi bila v pristojnosti občine. Občinski svet zato o njej ne bo odločal, je dodala, civilna iniciativa pa se je na omenjeno zavrnitev pritožila.
Sodba osredotočena na kršitve postopkaSodišče je tožbi črnomaljske civilne iniciative ugodilo in ugotovilo, da je bil izpodbijani decembrski akt, s katerim je občina oz. njena zastopnica županja zavrnila pobudo za vložitev zahteve za razpis občinskega referenduma o postavitvi migrantskega centra v občini Črnomelj, nezakonit. Kot med drugim navaja sodba, izpodbijani akt nima nujno potrebnih sestavin, ""zlasti v tem smislu, da nima izreka, v katerem bi bilo sploh odločeno o predmetu postopka in zahtevku"". ""Nima tudi nobene navedene pravne podlage, tako glede stališča, da gre za splošen akt, kot tudi glede navedbe, da gre za problematiko, ki ni v pristojnosti občine.""
Predstavnica civilne iniciative in črnomaljska občinska svetnica (SDS) Maja Kocjan, je že v ponedeljek dejala, da je upravno sodišče v upravnem sporu Civilne iniciative proti migrantskemu centru v Beli krajini in črnomaljske občine 12. januarja razsodilo v prid iniciativi in tako dopustilo referendum o migrantskem centru v Beli krajini. Med drugim je po njenih besedah menilo, da je pobuda za razpis referenduma ustavna pravica državljanov, da morajo o tem vprašanju odločati prebivalci in da se volja ljudi ne sme ignorirati.
Na črnomaljski občini bodo sodbo še preučili, so sporočili in ukrepali skladno z veljavnimi predpisi."
http://www.rtvslo.si/slovenija/erjavec-slovenija-si-mora-prizadevati-da-ima-z-vsemi-drzavami-dobre-odnose/412760,prebežnik,653,"
					18. januar 2017 ob 15:13
					Ljubljana - MMC RTV SLO, STA","
A. Č.
","Erjavec: Slovenija si mora prizadevati, da ima z vsemi državami dobre odnose","Novi ameriški predsednik Donald Trump prinaša negotovost in Slovenija si ne sme zapirati vrat, je dejal zunanji minister Karl Erjavec. EU pa se mora spopasti z novimi izzivi, je dodal.
Zunanji minister Karl Erjavec je na seji zunanjepolitičnega odbora DZ-ja napovedal, da z novim predsednikom ZDA Trumpom prihaja negotovo obdobje. Dodal je, da so v ponedeljek zunanji ministri EU-ja izrazili pričakovanje, da se bodo čim prej srečali z novim ameriškim državnim sekretarjem, da jim bo pojasnil, v katero smer bo šla prihodnja ameriška politika do EU-ja in Nata.
Pri tem je Erjavec spomnil predvsem na Trumpove izjave glede Nata, da gre za zastarelo organizacijo, ki da potrebuje novo dinamiko, in da bodo morale evropske članice nameniti več denarja. Zanimal pa jih bo tudi prihodnji odnos ZDA do kriz v evropski soseščini, od Sirije, Libije, Iraka do Ukrajine.
Več bomo morali dati za obrambo Osebno podpira napovedano otoplitev med ZDA in Rusijo. ""To tudi potrjuje tezo, da si mora Slovenija kot majhna država prizadevati, da ima dobre prijateljske odnose z vsemi državami in da si ne smemo zapirati vrat,"" je dejal Erjavec in dodal, da ""trda politika"" do Rusije ne bi bila v interesu slovenske zunanje politike.
Prav tako je mnenja, da bo Slovenija glede na Trumpove izjave morda morala prej izpolniti svoje obljube, da bo za obrambo namenila dva odstotka BDP-ja. A Slovenija bo morala v vsakem primeru več vlagati v varnost, ker so se varnostne razmere v svetu v zadnjih letih bistveno spremenile, je opozoril Erjavec. ""Tu gre za teroristične izzive, krize v naši soseščini, od ukrajinske do krize na Bližnjem vzhodu. Vse bolj občutljiv postaja tudi Zahodni Balkan,"" je izpostavil in spomnil, da se številni borci iz regije borijo za skrajno skupino Islamska država.
Potrebovali bomo več dogovorov EU-Turčija Odgovarjal je tudi na vprašanja glede migracijske krize in urejanja te krize znotraj EU-ja. Sam meni, da je tu prišlo do velikega napredka. V EU-ju zdaj vlada enotno stališče, da je treba zaščititi zunanje meje unije. Dogovor s Turčijo je zajezil migracije čez Zahodni Balkan, EU pa bo moral podobne dogovore skleniti tudi z drugimi državami, je poudaril. Izpostavil je zlasti Egipt, kjer je po njegovih besedah več milijonov prebežnikov iz afriških držav.
Pred EU-jem so tudi drugi izzivi, od brexita naprej. Ne vemo, kaj bodo prinesle letos volitve v Nemčiji, Franciji, Italiji, na Nizozemskem in drugod, je dodal. Glede priznanja Palestine in obsodbe gradnje judovskih naselbin je pojasnil, da zunanji ministri niso potrdili zadnje resolucije Varnostnega sveta ZN-a, ki to gradnjo obsoja. In čeprav je sam - in s tem Slovenija - naklonjen vsebini te resolucije in podpira rešitev dveh držav, pa še ni napočil pravi trenutek za priznanje Palestine, pravi. Ta poteza ne bi pripomogla k oživitvi mirovnega procesa, je utemeljil minister.
Glede Hrvaške mora domača politika biti enotna Pojasnjeval je tudi, kaj je mislil, ko je napovedal možne napetosti na meji s Hrvaško, če ta ne bo spoštovala odločitve arbitražnega sodišča o določitvi meje. ""To gotovo ne bo koristilo ne turizmu, ne gospodarskemu sodelovanju, ne nekemu občutku, da je tu vse v redu. Povejte mi, če ne drži to, kar pravim. Ne predstavljam si uspešne turistične sezone, ne predstavljam si uspešnega gospodarskega sodelovanja, če bodo tuji mediji pisali o tem, da se na obeh straneh meje gledajo neke varnostne sile, policisti in podobno,"" je dejal minister in spomnil na čas incidentov, ""kar ni bila reklama za dvostranske odnose, reklama za turizem"".
Zavrnil je tudi očitke, da je bil nediplomatski. ""Da nekdo ne spoštuje mednarodnih sporazumov (...), je pa zelo diplomatsko?"" se je vprašal. Hrvaške reakcije na njegove besede prejšnji teden na Televiziji Slovenija so bile po njegovem mnenju pretirane. ""Očitno je tudi tam prisotna neka nervoza,"" je ocenil.
""Pozivam, da je tu vsa slovenska politika čim bolj enotna. Če ne bo, bomo imeli samo še več težav pri uresničevanju spoštovanja arbitražne odločbe,"" je še izjavil minister Erjavec. Hkrati se je zahvalil opoziciji za korektnost ""glede dogodkov v zadnjih dneh""."
http://www.rtvslo.si/svet/v-sobotni-nesreci-ladje-s-prebezniki-pogresanih-okoli-180-ljudi/412697,prebežnik,239,"
					17. januar 2017 ob 18:34
					Tripolis, Rim - MMC RTV SLO","
B. V.
",V sobotni nesreči ladje s prebežniki pogrešanih okoli 180 ljudi,"Potem ko se je v Sredozemskem morju v soboto prevrnila ladja s prebežniki, je pogrešanih skoraj 180 ljudi, štirje so mrtvi. Tudi pogrešani so domnevno umrli.
Humanitarni delavci Mednarodne organizacije za migracije (IOM) in Visokega komisariata ZN-a za begunce (UNHCR) so govorili s štirimi preživelimi, dvema iz Eritreje in dvema iz Etiopije, ki so v ponedeljek prispeli v pristanišče Trapani na Siciliji.
Preživeli, trije moški in ženska, so ""travmatizirani in izmučeni"", poroča Al Džazira. Kot so dejali, so na lesenem čolnu z več kot 180 ljudmi na krovu iz Libije odpluli v petek. Vsi potniki so prihajali iz vzhodne Afrike.
Po petih urah na morju je motor nehal delati, v čoln pa je začela vdirati voda. Medtem ko se je čoln potapljal, je bilo vse več ljudi pod vodo. Eden od preživelih je opisal obupane poskuse, da bi našel svojo ženo, ki je bila na sredini ladje.
Rešeni po več urahPreživeli so bili v vodi več ur, preden so jih rešili v soboto 30 navtičnih milj od obale Libije. Našla jih je francoska ladja, ki deluje v okviru operacije Triton mejne agencije EU-ja. Iz vode so reševalci potegnili tudi štiri trupla, v Trapani pa so prepeljali 34 ljudi, ki so jih rešili z drugega ponesrečenega čolna.
Po podatkih UNHCR-ja je prišlo v italijanska pristanišča leta 2016 okoli 181.000 prebežnikov, na morju pa jih je umrlo več kot 5.000. Od začetka letošnjega leta je v Italijo prišlo okoli 2.300 prebežnikov."
http://www.rtvslo.si/slovenija/evropska-opozorila-glede-zakona-o-tujcih-nekaj-negotovosti-vnesla-tudi-v-koalicijo/412690,prebežnik,1200,"
					17. januar 2017 ob 17:28,zadnji poseg: 17. januar 2017 ob 20:48
					Ljubljana - MMC RTV SLO, STA","
T. H.
",Evropska opozorila glede zakona o tujcih nekaj negotovosti vnesla tudi v koalicijo,"Vsebina novele zakona o tujcih je po pritiskih iz domače in mednarodne javnosti še nejasna. V koaliciji bodo počakali na mnenje zakonodajno-pravne službe, opozicija je glede podpore razdeljena.
Glede novele zakona o tujcih so zaskrbljenost v pismih premierju Miru Cerarju in predsedniku DZ-ja Milanu Brglezu izrazili tudi v Svetu Evrope, češ da predlagani ukrepi sprožajo vrsto vprašanj v zvezi z Evropsko konvencijo o človekovih pravicah.
Nekateri so prepričani, da bi z novelo, ki predvideva ukrepe ob spremenjenih migrantskih razmerah, kršili tudi slovensko ustavo. V koaliciji zato napovedujejo, da bodo do petka, ko bo novelo obravnaval pristojni odbor DZ-ja, našli rešitev, ki bo skladna tako z ustavo kot evropskimi konvencijami.
Zatrjevanje, da ne bodo povozili demokratičnih standardovVodja poslanske skupine SMC-ja Simona Kustec Lipicer je v današnji izjavi za medije napovedala, da ne bodo nikoli sprejeli rešitve, ki bi šla mimo demokratičnih standardov države. ""Naša skrb je varovanje človekovih pravic in načel pravne države,"" je še dejala.
V poslanski skupini se po njenih besedah intenzivno seznanjajo z vsebinskimi rešitvami; kot je dejala, imajo kar nekaj notranjih usklajevanj, uskladili se bodo tudi še na ravni koalicije. Njihov cilj je predlagati in sprejeti najboljšo možno vsebinsko rešitev za vladni cilj.
Da bodo naredili vse, da bo zakon v skladu z ustavo in mednarodnimi konvencijami, je napovedala tudi poslanka SD-ja Bojana Muršič. O amandmajih še ni mogla govoriti, ker jih do izjave novinarjem v poslanski skupini še niso videli.
Kot je še dejala, čakajo na mnenje zakonodajno-pravne službe, na podlagi katerega bodo do petkovega odbora DZ-ja pripravili ustrezno besedilo amandmajev. Takega predloga, kot je sedaj, poslanka sicer ne more podpreti, dodala pa je, da je ""do petka še nekaj časa"".
Novela naj bi bila ""mehkejša""Možnost sprememb novele zakona je dopustil tudi predsednik DeSUS-a Karl Erjavec, ki je že napovedal podporo, v poslanski skupini pa so nekoliko bolj previdni.
Vodja strankine poslanske skupine Franc Jurša je povedal, da so poslanci danes o noveli razpravljali z državnim sekretarjem na ministrstvu za notranje zadeve Boštjanom Šeficem. Z odgovori so zadovoljni, a glede zakona še pričakujejo spremembe.
Jurša je izpostavil varnost in človekove pravice, ki ju je treba povezati. Ko bo to čim bolj usklajeno z ustavo, v DeSUS-u ne bodo več imeli težav s potrditvijo zakona. V stranki tudi razumejo opozorila Sveta Evrope, je povedal Jurša. Bi bil pa zelo zadovoljen, če bi bili evropski politiki tako ažurni in hitri, ko so se pojavile prve težave migrantske problematike.
Spomnil je, da se zakon sprejema ""na zalogo"", nekateri celo razmišljajo, da bi ga bilo modro sprejeti, ko se bo nekaj zgodilo. Osebno pa Jurša meni, da to ne bi bila prava rešitev, pač pa je treba imeti predloge pripravljene, če jih bodo potrebovali. Napovedal je, da bo novela ""mehkejša"", ko jo bo koalicija predvidoma amandmirala.
Amandmaji iz vrst opozicijePoslanec SDS-a Vinko Gorenak pa je na današnji novinarski konferenci pozdravil predlog novele zakona o tujcih in ji napovedal podporo njegove stranke z nekaj dopolnili. V SDS-u bodo namreč vložili amandma, da lahko pogojno zaprtje državne meje sprejme vlada, in ne dve tretjini poslancev, kot to sicer predvideva trenutni predlog novele.
Z drugim amandmajem pa predlagajo, da ni potrebna predvidena ustanovitev posebnega vladnega urada, ki naj bi se ukvarjal s temi vprašanji, to delovno področje naj ostane pod pristojnostjo ministrstva za notranje zadeve. Po Gorenakovem mnenju bi se z uradom ministrica Vesna Györkös Žnidar želela ""rešiti vročega kostanja"".
Tudi v opozicijskem NSi-ju bodo novelo podprli, a z nekaj popravki. Vložili bodo namreč amandma, s katerim bi za aktivacijo ukrepov potrebovali absolutno večino, torej 46 glasov vseh poslancev, je povedal poslanec stranke Jernej Vrtovec.
Evropske institucije pa bi po njegovem mnenju morale učinkovito ukrepati, da bi se migrantska problematika preprečila že v izvoru. ""Ne more pa se sedaj od držav članic EU-ja pričakovati, da lahko sprejmemo preveliko število migrantov,"" je opozoril Vrtovec in dodal, da ima tudi Slovenija omejene možnosti.
Kar se tiče opozoril o skladnosti z ustavo in evropskimi konvencijami, pa sam meni, da ""gremo zelo po robu"", in poudaril, da naj o ustavnosti odločajo ustavni sodniki in pristojne institucije.
Opozorila o kršenju ustavePo mnenju nepovezanega poslanca Bojana Dobovška bi bilo primerneje, če bi v primeru varnostnih groženj razglasili izredne razmere, saj strašenje z izrednimi ukrepi zdaj ni primerno. Zakon po njegovem mnenju krši človekove pravice, na kar opozarjajo tako Svet Evrope kot številni ustavni pravniki.
V zakonu ni ocenjeno realno stanje oziroma se ne ve, kako bodo izvajali ukrepe, če pride do navala ljudi na meji, ni vračunano, da je treba izvesti nekatere postopke na meji. Predlog je predstavljen tako, da se postopki sploh ne bodo izvajali, pač pa bodo migrante direktno zavračali, meni Dobovšek. Zakon sicer predvideva izjeme, a po Dobovškovih besedah ni določljivo, kako bodo postopki potekali.
V opozicijskem ZL-ju noveli zakona ostro nasprotujejo. Kot je dejal poslanec stranke Matej Vatovec, je zakon ""popolnoma neustaven in gre proti vsakemu temelju človekovih pravic"". Ob tem tako rekoč ne vidijo več razlike med vladno koalicijo in desnim SDS-om.
32. člen slovenske ustave sicer predvideva možnosti zavrnitve vstopa tujca v državo na podlagi zakona, na kar je Vatovec odvrnil, da priznava, da konvencije ""niso nad ustavo, ampak so približno tako pomembne kot ustava"". Kot pa je še izpostavil, ustava govori o izrednih in ne o spremenjenih razmerah. ""Pravica do azila se v nobenem primeru ne sme ukinjati oziroma suspendirati"", je še dejal.
DZ bo o noveli zakona o tujcih sicer po nujnem postopku odločal na januarski seji, ki se bo začela v ponedeljek.
Cerar pravi, da časa za prelaganje odločitve ni večDogajanje okoli predlagane novele je premier Miro Cerar danes komentiral v pogovoru za Studio ob 17-ih na Radiu Slovenija. Kot je dejal, nikakor ni več čas za prelaganje odločitve, čas za razmislek je v zakonodajnem postopku, parlament mora opraviti svoje delo in upa, da bo zakon sprejet.
Premier je poudaril, da je Slovenija ves čas pri migrantskem vprašanju ravnala na human način, solidarno z drugimi državami, zato se nima česa sramovati.
Predlog zakona pa predvideva začasen ukrep, če bi bil obseg migracij takšen, da bi se znašli pod hudim pritiskom, ko bi lahko bila ogrožena varnost - tako prebivalcev Slovenije kot tudi samih migrantov. Če pa pride do hudega ogrožanja varnosti, pa nastopi situacija, ko so človekove pravice najbolj kršene, je opozoril premier.
""Če se zaprejo meje severno od nas, potem bomo v tednu, dveh, treh lahko postali varnostno super-ogrožena država. In v taki situaciji ne migranti ne naši ljudje ne bodo uživali nobenih pravic,"" je opozoril premier. Ponovil je, da nobene mednarodne konvencije in niti naše ustave ni mogoče razlagati tako, da bi državo peljala v neko nemogočo situacijo.
Kot je dejal, je zakon koalicija podprla po zelo tehtnem premisleku. Pripravljali so ga skoraj celo leto ravno zato, da bi našli rešitve, ki so skladne z ustavo in mednarodnim pravom.
Cerar pričakuje, da bo zakon sprejet, ""takšen, da bo ustavnopravno in mednarodnopravno sprejemljiv in da bo ponudil možnost nekega ukrepa, če bi prišlo do zelo zapletene situacije"". Od tu naprej pa morajo svoje delo opraviti poslanci. Verjame, da bo koalicija, če je odgovorna, tudi sama ta zakon podprla.
Predstavniki Sveta Evrope pa so po njegovih besedah pri nas dobrodošli. Če bodo prišli in ne bodo poslušali le nekih pomanjkljivih navedb, bodo videli, kakšna je celovita situacija, je prepričan Cerar."
http://www.rtvslo.si/slovenija/brglezu-zaradi-zakona-o-tujcih-pisal-komisar-se-ja-za-clovekove-pravice/412657,prebežnik,605,"
					17. januar 2017 ob 12:13,zadnji poseg: 17. januar 2017 ob 12:58
					Ljubljana - MMC RTV SLO, STA","
Sa. J.
",Brglezu zaradi zakona o tujcih pisal komisar SE-ja za človekove pravice,"Komisar Sveta Evrope za človekove pravice Nils Muižnieks se je s pismom obrnil na predsednika DZ-ja Milana Brgleza in poslance pozval, naj novelo zavrnejo, ker da je v nasprotju z več evropskimi in mednarodnimi standardi. Brglez Muižnieksu odgovarja, da je Slovenija zavezana k ustavnosti in zakonitosti.
Nils Muižnieks je v pismu opozoril, da predlagana novela zakona o tujcih jemlje pravico do individualne obravnave, četudi predvideva varovalke. Muižnieks je tako že drugi visoki predstavnik Sveta Evrope, ki je zaskrbljen zaradi predlagane zakonske novele. Prejšnjo sredo je zaskrbljenost v pismu premierju Miru Cerarju izrazil tudi generalni sekretar Sveta Evrope Thorbjorn Jagland. Slednji je danes v Strasbourgu slovenskim novinarjem povedal, da je Svet Evrope v Slovenijo pripravljen poslati strokovnjake, ki bi svetovali pri popravkih novele zakona o tujcih.
Muižnieks sicer priznava, da so skrbi Slovenije, kako preprečiti kaos, podoben tistemu, ki je vladal v drugi polovica leta 2015, povsem legitimne, vendar predlagane rešitve po njegovem mnenju kršijo več evropskih in mednarodnih standardov. Najbolj ga skrbi, da novela zakona krši prepoved kolektivnih izgonov in vračanja ljudi v države, kjer bi bilo lahko ogroženo njihovo življenje ali kjer bi bili lahko podvrženi mučenju, nečloveškemu ali ponižujočemu ravnanju.
Slovenska odločitev bi lahko povzročila učinek dominKomisar je opozoril, da to pomeni tudi posredno vračanje, saj bi slovenska zavrnitev prebežnika povzročila podobne ukrepe tudi pri drugih državah in tako z učinkom domin privedla do vrnitve prebežnika v državo, kjer bi mu grozila smrt ali nečloveško ravnanje.
Muižnieks je obžaloval tudi utemeljevanje novega zakona o tujcih s tem, da je ""treba znižati stopnjo varnostne ogroženosti za slovensko prebivalstvo"". ""To pošilja negativno sporočilo javnosti, saj migrante in prosilce azila prikazuje kot grožnjo, namesto da bi se poudarjalo, da mnogi izmed njih bežijo z območij konfliktov in potrebujejo zaščito,"" je v pismu poudaril komisar.
""Določena varnostna vprašanja lahko obstajajo, vendar bi ustrezen proces z individualnimi pogovori dejansko lahko povečal možnosti identifikacije in odkrivanja tistih, ki bi lahko predstavljali varnostno grožnjo, s čimer bi dejansko zagotovili boljšo zaščito prebivalstva,"" je prepričan Muižnieks.
Komisar DZ pozval, naj predlagano novelo zakona zavrneDodal je še, da bi sprejem te novele ""umazal"" dozdajšnje zelo resno zavzemanje Slovenije za človekove pravice. Ta korak bi mednarodne človekove pravice močno spodkopal, lahko pa bi povzročil tudi niz podobnega ravnanja v bližnjih državah, je še opozoril.
Na podlagi naštetega je komisar zato DZ pozval, naj predlagano novelo zakona o tujcih zavrne, saj da je v nasprotju z mednarodnim pravom. ""Poslanci bi morali namesto tega zagotoviti, da bi izredni ukrepi glede migracijskega pritiska vsebovali dostop do učinkovitega in individualnega ocenjevalnega procesa. DZ bi moral tudi zagotoviti zadostna materialna in človeška sredstva,"" je še dodal Muižnieks.
Brglez pismo poslal poslancemPredsednik DZ-ja Milan Brglez se je na pismo odzval in poudaril, da je Slovenija zavezana k ustavnosti in zakonitosti. ""Slovenija je in ostaja zavezana k celovitemu uresničevanju človekovih pravic in temeljnih svoboščin, ki jih zagotavljajo Ustava Republike Slovenije in relevantni mednarodni instrumenti, katerih pogodbenica je naša država, vključno z Evropsko konvencijo o človekovih pravicah. Državni zbor se zaveda svoje odgovornosti, da zagotovi, da je vsa zakonodaja, ki jo sprejme, strogo skladna z ustavnimi določbami in mednarodnimi obveznostmi Slovenije,"" je med drugim zapisal Brglez, ki je Muižnieksu zagotovil, da so spremembe zakona o tujcih šele v zgodnjih fazah zakonodajnega postopka in jih je še mogoče spremeniti.
Prav tako je prepričan, da bo DZ upošteval mnenja relevantnih služb Državnega zbora in uglednih pravnih strokovnjakov. Ker pa ""sprejemanje zakonodaje, ki je skladna z ustavnimi in zavezujočimi mednarodnimi standardi, ne leži zgolj na predsedniku Državnega zbora, temveč na njegovem slehernem poslancu in poslanki,"" je pismo poslal poslancem.
DZ bo predlog novele zakona o tujcih sicer obravnaval po nujnem postopku na januarski seji."
http://www.rtvslo.si/lokalne-novice/sodisce-referendum-o-registracijskem-centru-v-beli-krajini-je-dopusten/412610,prebežnik,287,"
					16. januar 2017 ob 19:26
					Ljubljana - MMC RTV SLO","
L. L.
",Sodišče: Referendum o registracijskem centru v Beli krajini je dopusten,"Upravno sodišče je v upravnem sporu Civilne iniciative proti migrantskemu centru v Beli krajini in črnomaljske občine razsodilo v prid iniciativi in tako dopustilo referendum o migrantskem centru v Beli krajini. Sodišče je v odločitvi poudarilo, da je referendumska pobuda ustavna pravica državljanov.
Odločitev so pozdravili v civilni iniciativni, pri kateri so sprožili upravni spor, potem ko je črnomaljska občina sprejela sklep, s katerim je zavrnila pobudo za vložitev zahteve za razpis referenduma o sklepu občinskega sveta, po katerem bi bila možna postavitev sprejemnega centra za begunce. Pobuda za referendum je bila zavrnjena, čeprav je civilna iniciativa zagotovila dovolj podpisov za začetek referendumskih postopkov.
Črnomaljska županja Mojca Čemas Stjepanovič, ki je referendumu nasprotovala, odločitve sodišča še ni komentirala, saj jo namerava še preučiti. Predstavnica civilne iniciative Maja Kocjan pa je ob tem dejala, da je upravno sodišče pritrdilo njihovim navedbam in odločilo, da je bila odločitev županje o prepovedi referenduma nezakonita. ""Pobuda za referendum je bila pripravljena v skladu z zakonom in statutom občine, kar je po navedbah civilne iniciative naknadno ugotovilo tudi upravno sodišče,"" je dodala Kocjanova.
""O takem vprašanju moramo odločati občani""Ocenila je, da je županja nezakonito ravnala tudi, ko je pobudo za razpis referenduma kot nedopustno in neutemeljeno zavrnila zgolj z obvestilom. ""S svojim ravnanjem je županja tako želela delovati samovoljno in protizakonito ter preprečiti, da o tako pomembnem vprašanju, ki bo vplivalo na kakovost življenja vseh nas, odločimo občanke in občani sami,"" je sklenila Kocjanova.
Črnomaljski občinski svetniki so pred časom sprejeli sklep, po katerem na območju občine ne bi mogli postaviti nastanitvenega centra za prebežnike, bi pa lahko, če bi bilo potrebno, postavili registracijski center, kjer bi prebežniki čakali na ustrezne postopke. V civilni iniciativi sicer nasprotujejo vsem oblikah centrov za prebežnike."
http://www.rtvslo.si/slovenija/cerar-v-bran-zakonu-o-tujcih-razlage-konvencij-ne-smejo-ogrozati-clovekovih-pravic/412594,prebežnik,423,"
					16. januar 2017 ob 15:47
					Ljubljana - MMC RTV SLO, STA","
L. L.
",Cerar v bran zakonu o tujcih: Razlage konvencij ne smejo ogrožati človekovih pravic,"Predsednik vlade Miro Cerar je po negativnih odzivih Sveta Evrope na predlagano novelo zakona o tujcih dejal, da se niti mednarodne konvencije niti ustave ne more razlagati tako, da bi ogrožali človekove pravice in varnost naših državljanov in tudi prebežnikov.
Cerar je ob robu obiska azilnega doma v Ljubljani dejal, da je ob dejstvu, da tudi države severno od nas z bistveno večjimi nastanitvenimi kapacitetami zapirajo svoje meje in postavljajo tehnične ovire, jasno, da mora tudi Slovenija zavarovati človekove pravice tako svojih državljanov kot tudi prebežnikov.
Glede novele zakona o tujcih pa je dejal, da so pri vladi v pripravo novele vključili mednarodne pravnike in ustavne strokovnjake. Prepričan je, da bodo našli rešitev, ki je skladna z mednarodnimi in ustavnimi standardi. Obenem pa je ponovil, da nje namen zakona učinkovito upravljanje razmer v izjemnih primerih.
Cerar: Odprti smo za predloge Sveta EvropePredsednik vlade se je sicer odzval tudi na pismo generalnega sekretarja Sveta Evrope in mu danes v odgovor poslal pismo. V njem navaja, da je od oktobra 2015 do marca 2016 Slovenijo prešlo skoraj pol milijona migrantov, ki jim je Slovenija zagotovila spoštovanje njihovih pravic in varnost. A razmere so se, tako Cerar, v zadnjih mesecih močno spremenile, med drugim so tudi države severno od nas začele zapirati meje.
""V smislu priprave na takšno izjemno situacijo, do katere, upam, ne bo prišlo, je Vlada Republike Slovenije, ki jo vodim, pripravila več stopnjevalnih in sorazmernih ukrepov s ciljem, da bomo lahko še naprej uspešno iskali ključno ravnovesje med varnostjo in humanitarnostjo pri reševanju migracijskega vprašanja,"" je še zapisal Cerar in dodal, da so predlagane spremembe namenjene zgolj učinkovitemu upravljanju razmer, če bi prišlo do množičnih migracij.
""Predlagane zakonodajne spremembe ne suspendirajo pravice do pribežališča, ki se bo kontinuirano zagotavljala vsem prosilcem in osebam s pridobljeno mednarodno zaščito,"" je še dodal Cerar in generalnega sekretarja pozval k sodelovanju pri iskanju nadaljnjih nadgradenj predlaganih rešitev.
""Izjemni ukrepi za izjemne primere""Kot je znano, je vlada na začetku meseca potrdila predlagano novelo zakona o tujcih, ki predvideva posebne ukrepe proti tujcem, ki ne izpolnjujejo pogojev za vstop v državo. Po predlagani noveli bi se lahko takemu tujcu zavrnil vstop v državo, tujca, ki je v državi nezakonito, pa bi se lahko privedlo do državne meje in napotilo v državo, iz katere je prišel.
Novela je bila deležna številnih kritik od humanitarnih organizacij, pritegnila pa je tudi pozornost generalnega sekretarja Sveta Evrope Thorbjorna Jaglanda, ki je v pismu predsedniku vlade izrazil zaskrbljenost zaradi novele. Po njegovi oceni novela sproža vrsto vprašanj, povezanih z evropsko konvencijo o človekovih pravicah."
http://www.rtvslo.si/svet/angela-merkel-locuje-vprasanje-beguncev-od-terorizma/412548,prebežnik,923,"
					16. januar 2017 ob 09:17,zadnji poseg: 16. januar 2017 ob 21:17
					Washington, Berlin, Bruselj - MMC RTV SLO, Reuters","
K. T., B. V.
",Angela Merkel ločuje vprašanje beguncev od terorizma,"Potem ko je Donald Trump dejal, da je bila politika nemške kanclerke Angele Merkel na področju beguncev katastrofalna napaka, tudi v povezavi s terorizmom, je ta dejala, da je treba na obe zadevi gledati ločeno.
Novoizvoljeni ameriški predsednik Trump je dejal, da je nemška kanclerka s tem, ko je sprejela več kot milijon prebežnikov, naredila katastrofalno napako. Angela Merkel je v odzivu poudarila, da je boj proti terorizmu za vse velik izziv. ""To bi še enkrat jasno ločila od vprašanja beguncev,"" je dejala. Številni Sirci namreč niso pobegnili le pred državljansko vojno, temveč tudi pred terorizmom v svoji državi.
V bran Angeli Merkel pa se je postavil odhajajoči ameriški zunanji minister John Kerry. ""Iskreno mislim, da je za novoizvoljenega predsednika neprimerno, da se v notranjo politiko drugih držav vpleta na tak neposreden način,"" je za ameriško televizijo CNN dejal Kerry. ""Mislim, da moramo biti zelo pazljivi glede tega, da enemu najmočnejših voditeljev v Evropi - in tudi enemu najpomembnejših, glede na to, čemu se približujemo - rečemo, da je naredil napako,"" je še izpostavil po poročanju francoske tiskovne agencije AFP.
V dvojnem intervjuju za britanski časopis Times – s Trumpom se je pogovarjal britanski poslanec Michael Gove, ki je odigral vidno vlogo v kampanji za odhod Velike Britanije iz EU-ja –, in za nemški časopis Bild je novi ameriški predsednik prvič podrobneje orisal svoje načrte na področju zunanje politike.
Angela Merkel je po njegovih besedah ""daleč najpomembnejša evropska voditeljica"". Če pogledate Evropsko unijo, gre dejansko za Nemčijo, EU je sredstvo za dosego nemških ciljev, je prepričan. Na Trumpove kritike njene politike je nemška kanclerka Angela Merkel odvrnila, da še čaka na njegov prevzem predsedniškega položaja. ""Nato bomo seveda sodelovali z njim na vseh ravneh,"" je dodala.
Kot je še dejal Trump, bosta njegovi prioriteti tudi izboljšanje pogojev za ZDA glede sklenitve trgovinskih sporazumov in močnejše meje. Med drugim se morajo ZDA spopasti s trgovinskim primanjkljajem, predvsem v trgovanju s Kitajsko. Poudarek administracije bi prej kot svobodna trgovina morala biti pametna trgovina, je dodal.
Nemški zunanji minister Frank-Walter Steinmeier je zaskrbljen zaradi Trumpovih izjav v povezavi s trgovinsko politiko in pričakuje, da bo nova ameriška administracija spoštovala mednarodno pravo in pravila Svetovne trgovinske organizacije (WTO).
Nemški finančni minister Wolfgang Schäuble je Trumpa medtem po poročanju Reutersa opozoril na nevarnosti protekcionistične trgovinske politike, ki jo zagovarja Trump. ""Protekcionizem lahko povzroči kratkoročne prednosti, ampak je skoraj vedno škodljiv na dolgi rok,"" je dejal. Trump je sicer v intervjuju za nemški časopis Bild napovedal možnost uvedbe 35-odstotnega davka na uvožena vozila.
Umik sankcij proti Rusiji v zameno za zmanjšanje jedrskega arzenala?Glede možnosti za dogovor z Rusijo je Trump dejal, da bi moralo biti jedrsko orožje njegov del, ob tem, da bi se morala njegova količina močno zmanjšati, v zameno pa bi ZDA umaknile sankcije proti Moskvi. Kremelj se je že odzval na Trumpov predlog, rekoč, da je še prezgodaj, da bi komentirali njegov predlog. Kot je dejal tiskovni predstavnik Dmitrij Peskov, bodo počakali, da Trump tudi prevzame predsedovanje, kar se bo zgodilo v petek. Znova je zavrnil poročanja o mogočem srečanju ruskega predsednika Vladimirja Putina in Trumpa. Pojavljale so se namreč informacije, da naj bi Trump lobiral za srečanje v Reykjaviku. ""Vsa poročanja o dogovorih glede srečanja ne odražajo realnosti,"" je dejal Peskov.
Ponovil je tudi svoje prepričanje, da je bila odločitev britanskih volivcev za odhod iz EU-ja pametna odločitev, povod zanjo pa je bil po njegovem mnenju odločitev Bruslja, da morajo članice sprejeti prebežnike. ""Države želijo svojo identiteto in tudi Velika Britanija želi svojo identiteto,"" je dejal in dodal, da misli, da gre Veliki Britaniji odlično in da bo njenemu odhodu sledilo še več držav. ""Mislim, da imamo Evropejci lastno usodo v svojih rokah,"" se je odzvala nemška kanclerka.
Trump: Samo pet članic Nata v celoti plačuje obveznostiZnova je bil kritičen tudi do delovanja Nata. Kot je dejal, je že dolgo pred tem opomnil, da ima Nato težave. ""Prvič, Nato je zastarel, ker je bil ustanovljen že pred veliko leti, in drugič, države ne plačujejo svojih obveznosti, kot bi jih morale."" Poudaril je, da samo pet članic plačuje v proračun v skladu z dogovorom.
Steinmeier je povedal, da prihaja s sestanka z generalnim sekretarjem Nata Jensom Stoltenbergom in da Trumpove izjave o Natu, ki so sicer v nasprotju z izjavami prihodnjega obrambnega ministra Jamesa Mattisa, vzbujajo zaskrbljenost.
V Natu pa so na kritike o zastarelosti organizacije odgovorili, da popolnoma zaupajo ohranitvi močnega zavezništva z ZDA. Stoltenberg je tako ""popolnoma prepričan, da bo nova ameriška administracija ostala zavezana Natu"".
V Rusiji so se medtem strinjali s Trumpovo oceno o zastarelosti Nata. Kot je dejal Putinov tiskovni predstavnik Peskov je ""konfrontacija sistemski cilj te organizacije"". ""Glede na to, da je osredotočena na konfrontacijo in da je celotna struktura posvečena idealom konfrontacije, težko govorimo o moderni strukturi, ki je v skladu z idejami stabilnosti, trajnostnega razvoja in varnosti,"" je po poročanju ruske tiskovne agencije Tass povedal Peskov.
Trump za ""varna območja"" v SirijiV pogovoru se je dotaknil tudi Bližnjega vzhoda. Invazijo na Irak je označil kot najslabšo sprejeto odločitev v zgodovini ZDA, o več kot pet let trajajoči vojni v Siriji pa je dejal, da bi morale biti znotraj države vzpostavljene varna območja, ki bi jih morale financirati zalivske države, ki so zaveznice ZDA.
V ločenem pogovoru za Washington Post je napovedal, da je blizu končni rešitvi, ki bo nadomestila Obamacare, zdravstveno reformo, ki jo je uvedel Obama. Med redkimi podrobnostmi glede tega je dejal, da bo s spremembo zdravstvena oskrba zagotovljena vsem in da bodo stroški zanjo nižji. Več bo znanega po imenovanju Toma Pricea za zdravstvenega ministra."
http://www.rtvslo.si/svet/papez-srecanje-razlicnih-kultur-vedno-pomeni-obogatitev-za-vse/412514,prebežnik,264,"
					15. januar 2017 ob 17:23
					Vatikan - MMC RTV SLO, STA","
K. T.
","Papež: ""Srečanje različnih kultur vedno pomeni obogatitev za vse""","Papež Frančišek je v poslanici ob svetovnem dnevu migrantov in beguncev, ki ga danes zaznamuje Katoliška cerkev, posebej opozoril na skrb za otroke migrante. Ti so po njegovem mnenju nemočni in ranljivi vsaj s treh vidikov: so otroci, tujci in brez denarnih sredstev.
Migranti po njegovem prepričanju niso le tisti, ""ki iščejo dostojno delo ali boljše pogoje za življenje, ampak tudi možje in žene, ostareli in otroci, ki so prisiljeni zapustiti domove v upanju, da bi se rešili in drugje našli mir in varnost"". Ob tem je papež opomnil, da sodobna migracija ni omejena le na določene predele Zemlje, temveč ""se dogaja na vseh celinah in se razrašča v tragični položaj svetovnih razsežnosti"". Kot glavne vzroke za migracije prepoznava vojne, kršenje človekovih pravic, korupcijo, revščino, naravno neravnovesje in naravne nesreče.
Pri tem so otroci tisti, ki plačajo najvišjo ceno. ""Zaradi nebrzdanega poganjanja za hitrim in lahkim zaslužkom namreč prihaja do sprevrženih pojavov, kot so trgovina z otroki, izkoriščanje in zloraba mladoletnikov,"" je opozoril papež, da bi se izognili temu, je pozval k ukrepom za zaščito in varnost mladoletnih migrantov, k ukrepom za njihovo integracijo in k spopadu s težavami pri izvoru.
Poziv k ohranjanju izvorne kulturePoslanico je papež sicer izdal že septembra, njene ključne poudarke pa znova ponovil tudi v današnjem nagovoru na Trgu svetega Petra v Vatikanu. Poudaril je, da sta integracija in obojestransko spoštovanje kultur ključnega pomena. Migrante je pozval k spoštovanju zakonov in tradicij ter tudi ohranjanju vrednot svojih izvornih kultur. ""Srečanje različnih kultur vedno pomeni obogatitev za vse.""
Cerkev je svetovni dan migrantov in beguncev prvič zaznamovala 21. februarja 1915."
http://www.rtvslo.si/svet/v-sredozemskem-morju-potonil-coln-s-prebezniki-okoli-100-pogresanih/412484,prebežnik,207,"
					15. januar 2017 ob 09:06
					Ljubljana - MMC RTV SLO","
B. V.
",V Sredozemskem morju potonil čoln s prebežniki. Okoli 100 pogrešanih.,"V vodah Sredozemskega morja ob Libiji je potonil čoln s prebežniki, okoli 100 pa jih je pogrešanih. Italijanska obalna straža je iz vode povlekla osem trupel, štiri ljudi pa so rešili.
Čoln se je potopil v vodah med Libijo in Italijo, okoli 50 kilometrov od libijske obale. Iskalna akcija za morebitnimi preživelimi, v kateri sodelujejo tudi francoske ladje, se je v težkih razmerah nadaljevala tudi, ko je padla noč, poroča BBC. Francoska tiskovna agencija AFP, ki se sklicuje na italijansko obalno stražo, poroča, da naj bi bilo na čolnu 107 potnikov. Ni jasno, kakšne narodnosti so pogrešani prebežniki.
Kot poroča spletni portal rt.com, gre za najhujšo nesrečo v Sredozemskem morju letos. Lani je na tej poti po podatkih Visokega komisariata ZN-a za begunce (UNHCR) umrlo 5.000 ljudi. V prvih desetih dneh letošnjega leta je umrlo 13 ljudi, poroča rt.com, ki navaja podatke Mednarodne organizacije za migracije.
Medtem ko je število prebežnikov, ki potujejo v Evropo po kopnem, od leta 2015 upadlo, pa je morska pot kljub nevarnostim še vedno pogosta izbira. V prvih dveh tednih letošnjega leta je v Evropo po morju prispelo več kot 1.000 prebežnikov, ocenjuje UNHCR. Samo v petek pa je italijanska obalna straža rešila okoli 550 ljudi, ki so želeli prečkati Sredozemsko morje."
http://www.rtvslo.si/svet/sirski-prebeznik-zaradi-laznih-novic-o-sebi-tozi-facebook/412439,prebežnik,433,"
					14. januar 2017 ob 11:55
					Berlin - MMC RTV SLO","
B. V.
",Sirski prebežnik zaradi lažnih novic o sebi toži Facebook,"Sirski prebežnik v Nemčiji Anas Modamani toži Facebook zaradi širjenja lažnih novic o njegovih povezavah s terorizmom, ki so objavljene na tem družbenem omrežju.
Zdaj 19-letni Modamani se je septembra 2015 fotografiral z nemško kanclerko Angelo Merkel med njenim obiskom berlinskega centra za prebežnike, kjer je bil nastanjen. V Nemčijo je prišel le mesec dni prej, in sicer iz Daraje v Siriji, v Nemčijo pa je pripotoval prek Turčije in po t. i. balkanski begunski poti.
Ta fotografija s kanclerko pa ga je spravila v težave. Uporabljena je namreč v več lažnih poročilih o njegovi povezanosti z različnimi terorističnimi napadi po Evropi. ""Prvič sem bil povezan z napadi, ko se je delila moja fotografija kot enega od napadalcev v Bruslju, češ da sva si podobna,"" je dejal za BBC. Ko se je ta novica začela širiti po družbenih omrežjih, sem bil v Münchnu na obisku pri prijateljih. Po nasvetu nekaterih prijateljev se je držal doma in izogibal se je gibanju v javnosti. Drugi so mu svetovali, naj odide na policijo in prijavi lažne novice. ""Nekako sem upal, da bo vse skupaj minilo samo od sebe,"" je dejal.
Nekaj časa je bilo mirno, po napadih na božično tržnico in brezdomca v Berlinu pa je bil Modamani spet lažno obtožen. V tem času je imel že zaprt svoj profil na Facebooku, na laži o njem pa ga je opozorila njegova gostiteljica v Nemčiji, zato se je odločil za najem odvetnika in tožbo Facebooka.
Odvetnik: Facebook se slabo spopada z lažnimi novicamiPrimer je prevzel odvetnik Čan Džo Jun, ki je novembra 2016 sprožil preiskavo Marka Zuckerberga in drugih vodilnih v Facebooku po pritožbi, da podjetje ni odstranilo rasistične objave, kar je v nasprotju z nemško zakonodajo proti sovražnemu govoru.
V Nemčiji je bilo veliko primerov lažnih obtožb zoper prebežnike na družbenih omrežjih, poroča BBC. ""Facebook se zelo slabo spopada z lažnimi novicami,"" je dejal Jun. ""Še posebej slabo pa mu gre na področju nezakonitih lažnih novic,"" je dodal. Kot je pojasnil, ni vsaka lažna novica nezakonita, a če je, na primer kleveta, bi morala biti odstranjena. Odvetnik zahteva prepoved, da se na Facebooku objavlja Modamanijeva fotografija v kontekstu terorističnih napadov.
Facebook se brani, da so takoj po opozorilu, da omenjene objave kršijo Modamanijevo pravico do zasebnosti, dostop do teh objav preprečili, zato ne vidijo potrebe po dodatni prepovedi. A odvetnik poudarja, da Facebook ni odstranil vseh objav, v katerih je njegova stranka lažno povezana s terorističnimi dejavnostmi. Primer bo na sodišču 6. februarja.
Tožba je bila vložena v času, ko je Facebook pod precejšnjim pritiskom, naj se uspešneje spopade s širjenjem lažnih novic na svojem omrežju."
http://www.rtvslo.si/slovenija/mnz-begunci-so-v-svojih-pravicah-popolnoma-izenaceni-z-drzavljani-slovenije/412388,prebežnik,599,"
					14. januar 2017 ob 09:53
					Ljubljana - MMC RTV SLO","
Gregor Cerar
",MNZ: Begunci so v svojih pravicah popolnoma izenačeni z državljani Slovenije,"MNZ ne obvešča lokalnih skupnosti o naselitvah beguncev pri zasebnikih, ker gre za običajno sklenitev najemne pogodbe med lastnikom in posameznikom, ki bo za najem plačal ustrezno najemnino.
Nekateri slovenski mediji javno objavljajo naslove in slike stanovanj, kjer so nastanjeni ljudje, ki jim je Slovenija odobrila mednarodno zaščito (azil). Čeprav imajo ti ljudje povsem enake pravice kot slovenski državljani, ki jim ni treba obveščati lokalnih oblasti, da so se začasno naselili v njihovem kraju, so v drugem največjem slovenskem mestu Mariboru v primeru beguncev zahtevali pojasnila o njihovem bivanju v mestu ob Dravi.
Po poročanju STA-ja bodo na naslednji seji občinskega sveta mariborski svetniki razpravljali o namestitvi beguncev v zasebne namestitvene zmogljivosti v mestu. Mariborska občina (MOM) je MNZ prosila za pojasnila glede namestitev beguncev v zasebne namestitvene zmogljivosti v mestu in dobila odgovor, da naselitve ne potekajo v njihovi organizaciji, pač pa si begunci z urejenim statusom stanovanja iščejo sami oziroma s pomočjo nevladnih organizacij.
Podžupan MOM-a Zdravko Luketič je zato, ker o naselitvah niso bili seznanjeni, državnega sekretarja Boštjana Šefica prosil za ažurno informiranje lokalne skupnosti v primeru nastanitev beguncev pri zasebnikih. Mariborski župan Andrej Fištravec je predlagal, da mestni svetniki zaprosijo državnega sekretarja in mestnega svetnika SMC-ja Andreja Špengo za pojasnila in seznanitev o novih dejavnostih, povezanih z nastanitvijo beguncev v mestu.
Mariborska občina ni edina, ki zahteva pojasnila o naselitvi beguncev v njihovem kraju. Podobne ""strahove"" so izrazili v Dravogradu, kjer je v četrtek potekala izredna sejo dravograjskih občinskih svetnikov zaradi različnih informacij glede možne nastanitve beguncev v dve državni stanovanji. Pobudniki izredne seje sicer niso proti naselitvi beguncev, vendar so bili zgroženi zaradi neobveščenosti in zaradi vse več vprašanj v zvezi s tem s strani občanov.
MNZ lahko obvesti lokalne skupnosti, da bo v državna stanovanja naselil ljudi, ki jim je bil odobren status begunca. Toda v primerih, ko se ti naselijo v zasebno stanovanje, državi ni treba obveščati lokalnih skupnosti.
Slovenska ustava velja tudi za begunce""Ustava Republike Slovenije kot najvišji pravni akt naše države določa, da ima vsakdo pravico, da se prosto giblje in si prosto izbira prebivališče. To velja tudi za osebe s priznano mednarodno zaščito, saj so v svojih pravicah popolnoma izenačene z državljani Republike Slovenije (z izjemo volilne pravice). Po pridobitvi statusa mednarodne zaščite se te osebe lahko nastanijo v integracijski hiši v lasti Ministrstva za notranje zadeve za obdobje enega leta, lahko pa nastanitev poiščejo tudi na zasebnem naslovu,"" so za MMC pojasnili na MNZ-ju.
Prav tako lahko sklenejo najemno pogodbo z lastnikom nepremičnine povsem enako kot drugi državljani, saj lastnik nepremičnine z nepremičnino lahko prosto razpolaga, kar je tudi njegova z ustavo zagotovljena pravica. ""V takih primerih se tudi ne obvešča lokalne skupnosti, saj je sklenitev najemne pogodbe stvar med lastnikom, ki nepremičnino daje v najem, in posameznikom, ki tako nepremičnino najema in bo za to tudi plačal ustrezno najemnino,"" poudarjajo na MNZ-ju, kjer tudi spodbujajo nastanitev ljudi s priznano mednarodno zaščito na zasebnih naslovih, saj omogoča hitrejše vključevanje teh oseb v slovensko družbo in njihovo sprejetost v lokalnem okolju.
14 beguncev prebiva pri zasebnikihPo podatkih policije je bilo v začetku tedna v Sloveniji 295 prebežnikov, nekaj manj kot polovica (142) pa jih prebiva v ljubljanskem azilnem domu. Preostali prebivajo v izpostavah azilnega doma v centru Ljubljane in v Logatcu ter centru za tujce v Postojni. Zunaj azilnega doma prebiva 11 ljudi, razseljenih pa jih je 14.
""Nastanjeni zunaj azilnega doma pomeni, da se take osebe trenutno nahajajo npr. v bolnišnici ali pa v dijaških domovih, v katerih so nastanjeni mladoletni prosilci brez spremstva. Razseljeni pa pomeni, da take osebe bivajo na zasebnem naslovu,"" so razložili na MNZ-ju."
http://www.rtvslo.si/okolje/novice/po-nemciji-franciji-in-veliki-britaniji-z-mrazom-razsaja-se-mocan-veter/412402,prebežnik,401,"
					13. januar 2017 ob 17:53,zadnji poseg: 13. januar 2017 ob 19:45
					Berlin, Pariz - MMC RTV SLO, STA","
A. Č.
","Po Nemčiji, Franciji in Veliki Britaniji z mrazom razsaja še močan veter","V Nemčiji je nevihta Egon povzročila težave v prometu in dele države izklopila iz električnega omrežja. Zaradi močnega vetra je tudi v Franciji na tisoče domov ostalo brez elektrike.
Na nemških avtocestah in železnicah so zaradi vetra in snega zastoji, ponekod so ceste neprevozne in s prepovedjo vožnje za tovornjake, na frankfurtskem letališču pa je bilo odpovedanih 125 od 1.100 načrtovanih poletov. Predvsem v Turingiji in na Bavarskem je veter izruval več dreves, na zasneženih cestah pa je obtičalo več šolskih avtobusov.
Prebivalci nekaterih delov Nemčije so ujeti v svojih domovih. Na severnem Frankovskem je približno 6.600 gospodinjstev brez električne energije. V deželi Schleswig-Holstein pa je v hujši prometni nesreči, vzrok za katero je bila huda poledica, umrl en človek.
Snežna odeja naj bi se danes odebelila še za 30 centimetrov, veter pa dosega hitrosti do 140 kilometrov na uro.
Stotisoči brez električne energije Že v četrtek je močan veter dosegel tudi Francijo, najhuje je bilo na območju Rokavskega preliva na severu in zahodu Francije. Po podatkih dobavitelja elektrike Enedisa je brez električne energije 330.000 ljudi.
V departmaju Alpes-Maritimes je zlomljeno drevo pod seboj pokopalo eno žensko. ""Umrla je pred otroki. Mož ji je takoj želel pomagati z žaganjem drevesa, toda bil je prepozen,"" je razkrila policija. O smrtni žrtvi poročajo tudi iz Albanije.
Vlak med Brusljem in Parizom je imel 10 ur zamude, saj je na tire padlo drevo, zaradi česar je vlak ostal brez ogrevanja in elektrike. Železniški operater Eurostar je odpovedal dva vlaka med Londonom in Parizom.
Najhuje za brezdomce in prebežnike Težave z vremenom imajo tudi na jugu Anglije, kjer je policija že v četrtek naročila prebivalcem, naj zapustijo domove zaradi nevarnosti poplav. Zaradi sneženja so v četrtek odpovedali tudi več poletov, težave pa povzroča še veter. Skupaj so k evakuaciji na obalnih območjih pozvali nekaj tisoč ljudi.
Sever Italije je zajel sneg in jug dež. Zaradi padcev na poledenelih cestah in pločnikih na severu Italije se je povečala potreba po zdravniški pomoči, Rdeči križ pa skuša najti streho nad glavo brezdomcem. Iz Rima za zdaj poročajo o smrti 54-letne brezdomke, ki naj bi umrla zaradi nizkih temperatur. Območje Benetk je zajelo močno deževje in posledično poplave. Zaradi močnega dežja in vetra so odpovedali številne trajekte med Sicilijo in Egadskim otočjem.
Od konca prejšnjega tedna je po Evropi zaradi mraza umrlo več kot 60 ljudi, več smrtnih žrtev je med brezdomci in prebežniki v Grčiji in Srbiji."
http://www.rtvslo.si/svet/obsojena-madzarska-snemalka-ki-je-brcala-in-spotikala-begunce/412379,prebežnik,266,"
					13. januar 2017 ob 13:46
					Szeged - MMC RTV SLO, STA","
B. V.
","Obsojena madžarska snemalka, ki je brcala in spotikala begunce","Madžarska televizijska snemalka Petra Laszlo, ki je ""zaslovela"" zaradi brcanja in spotikanja beguncev leta 2015, je bila obsojena na triletno pogojno zaporno kazen. Sodba še ni pravnomočna.
Posnetki njenega oviranja beguncev, ki so na madžarsko-srbski meji bežali pred policijo, so se hitro razširili po spletu. Na posnetkih se vidi, da je snemalka popolnoma jasno in namenoma iztegnila nogo in spotaknila enega od beguncev, ki je v rokah nosil otroka, da je padel po tleh. Brcnila je tudi mlado dekle.
Njeno dejanje je naletelo na zgražanje in jo spremenilo v simbol ksenofobnega, tudi nasilnega odziva na prihod prebežnikov v Evropo. Kot je odločil sodnik v Szegedu na jugu Madžarske, je Petra Laszlo kršila javni red in mir s sprožitvijo vala ogorčenja, njeno dejanje pa je bilo ""nasprotno družbenim normam"".
Snemalka se je branila, češ da je bila prestrašena. ""Obrnila sem se in videla več sto ljudi, ki se zaganjajo proti meni. Bilo je izjemno strašljivo,"" je dejala po poročanju BBC-ja. Sodnik je ob tem zavrnil trditve njenega zastopnika, da se je skušala braniti, ko jo je zajela panika.
Sodišče jo je obsodilo na tri leta pogojne zaporne kazni. Sodba sicer še ni pravnomočna, obsojenka pa je napovedala pritožbo.
Snemalka je delala za internetno televizijo N1TV, ki naj bi bila blizu skrajno desni madžarski stranki Jobbik. Televizija jo je po incidentu odpustila.
Spotaknila uspešnega nogometnega trenerjaKmalu po incidentu se je izkazalo, da je moški, ki ga je Petra Laszlo spotaknila, Osama Al Abd Al Mohseh, Sirec, ki je imel uspešno kariero kot nogometni trener kluba Al Fotuva iz Deir Ezorja, ki je igral v prvi sirski nogometni ligi."
http://www.rtvslo.si/svet/unhcr-evropske-drzave-morajo-prebeznikom-v-mrazu-pomagati/412365,prebežnik,279,"
					13. januar 2017 ob 12:24,zadnji poseg: 13. januar 2017 ob 15:26
					Ženeva - MMC RTV SLO, Reuters","
B. V., A. Č.
",UNHCR: Evropske države morajo prebežnikom v mrazu pomagati,"Prebežniki umirajo v nenadnem mrazu v Evropi in vlade morajo narediti več, da pomagajo tem ljudem, ne pa da jih odrivajo od svojih meja in jih izpostavljajo nasilju, sporoča Agencija ZN-a za begunce.
""Gre za reševanje življenj, ne pa za birokracijo in spoštovanje birokratskih dogovorov,"" je dejala tiskovna predstavnica Sklada ZN-a za otroke Unicef Sarah Crowe. BBC poroča, da je na Balkanu na tisoče prebežnikov slabo zaščitenih pred ledenim mrazom. Številni namreč še vedno prebivajo v šotorih in imajo le malo ogrevanja.
""Najslabše razmere zdaj so v Grčiji,"" je dodala Crowe. Predstavnica UNHCR-ja Cecile Pouilly je medtem sporočila, da je do zdaj umrlo pet prebežnikov, okoli 1.000 ljudi pa je nastanjenih v neogrevanih šotorih in spalnih prostorih v Grčiji. Pozvala je k njihovi premestitvi z otokov in k boljši nastanitvi na celini, poroča Reuters.
Iz Organizacije za migracije (IOM) sporočajo, da se je letos že začelo množično premikanje ljudi po Sredozemskem morju, od 1. januarja pa da je bilo že 27 smrtnih žrtev.
Čez Sredozemlje vse več otrok brez spremstvaZ Unicefa pa so danes sporočili, da je v Italijo lani čez Sredozemsko morje prispelo okoli 25.800 otrok prebežnikov brez spremstva in ločenih od svojih družin. To je več kot dvakrat več glede na leto 2015, ko je v Italijo prišlo 12.360 takšnih otrok. Ti otroci predstavljajo 91 odstotkov od skupno 28.200 otrok prebežnikov, ki so prispeli na italijansko obalo v letu 2016, dodajajo v Unicefu.
""Trenuten sistem ne zagotavlja zaščite otrok, ki se znajdejo sami v popolnoma neznanem okolju. Ker gre za ljudi, ki so na begu iz države v državo, je potreben koordiniran odgovor Evrope kot celote,"" je opozoril višji vodja za izredne razmere pri Unicefu Lucio Melandri."
http://www.rtvslo.si/svet/obama-koncal-politiko-dodeljevanja-pravice-do-bivanja-kubancem-brez-vizuma/412346,prebežnik,449,"
					13. januar 2017 ob 08:52,zadnji poseg: 13. januar 2017 ob 09:00
					Washington, Havana - MMC RTV SLO, STA","
B. V.
",Obama končal politiko dodeljevanja pravice do bivanja Kubancem brez vizuma,"Ameriški predsednik Barack Obama je končal dolgoletno politiko, po kateri so ZDA kubanskim priseljencem, ki so v to državo prišli brez vizuma, dodeljevale pravico do bivanja.
Politika, ki je veljala 20 let, je omogočala, da so Kubanci, ki so prišli v ZDA, postali zakoniti prebivalci ZDA po letu dni, nato so lahko zaprosili za državljanstvo. V zameno za prekinitev s to politiko je Havana po večmesečnih pogajanjih privolila, da bo začela sprejemati Kubance, ki so jih ZDA zavrnile ali izgnale, poroča BBC. Ukrep ameriških oblasti je kubanska vlada pozdravila in ga označila za ""pomemben korak v napredovanju odnosov"" med državama.
Številni Kubanci v ZDA medtem pravijo, da Washington nagrajuje režim, na katerega letijo očitki o kršenju človekovih pravic. A Obama tudi v zadnjih dneh na položaju še najprej izboljšuje odnose s Kubo. ""S to spremembo bodo Kubanci še naprej dobrodošli, tako kot so dobrodošli priseljenci iz drugih držav, v skladu z našimi zakoni,"" je dejal.
Posebna politika je veljala le za Kubance, priseljencem iz drugih držav, ki pridejo v ZDA brez vizuma, sicer grozita aretacija in izgon.
ZDA so hkrati s tem tudi končale program, ki je kubanskim medicinskim delavcem zagotavljal še bolj privilegiran položaj, saj so lahko prebegnili brez težav kjerkoli po svetu, če so se zatekli v diplomatsko predstavništvo ZDA. Obama je dejal, da to ni bilo pošteno do Kube, ki je ostajala brez zdravnikov in drugega zdravstvenega osebja.
Drugi Latinskoameričani proti dajanju prednosti KubancevKubanska vlada je krivila politiko za beg možganov z otoka in za spodbujanje na tisoče ljudi, da tvegajo življenje v poskusih priti v ZDA po morju na čolnih. Lani je v ZDA prišlo več deset tisoč kubanskih priseljencev.
Največ jih je prišlo leta 1980, ko je predsednik Fidel Castro izpraznil zapore in Američanom poleg pravih beguncev poslal številne kriminalce. Priseljevanje se je nato malce umirilo, leta 1994 pa je doseglo zadnji vrhunec z okoli 37.000 ljudmi. Kubanci so postali v ZDA močna politična, kulturna in gospodarska sila. Tam jih zdaj živi okoli 1,8 milijona, še posebej vplivni in številčni pa so na Floridi.
Politiki so nasprotovali tudi v samih ZDA, kjer so latinskoameriške lobistične skupine poudarjale, da neupravičeno favorizirajo Kubance pred drugimi Latinskoameričani. Kot menijo v teh skupinah, so kubanski priseljenci zadnje čase ekonomski migranti kot drugi iz regije, ne pa politični prebežniki.
Na eni strani so imele ZDA poseben režim za kubanske priseljence, na drugi pa so izvajale gospodarske sankcije proti Kubi, ki se v zadnjem času mehčajo, a je za njihovo odpravo potrebna odobritev kongresa.
Ni sicer jasno, v katero smer bodo šli odnosi med ZDA in Kubo po Obamovem odhodu. Novoizvoljeni predsednik Donald Trump je namreč zavzel do Kube precej ostrejši pristop in bi lahko spremembe v odnosih tudi preklical."
http://www.rtvslo.si/slovenija/pahor-morda-grem-kdaj-korak-predalec-a-tak-sem/412332,prebežnik,528,"
					12. januar 2017 ob 21:03,zadnji poseg: 12. januar 2017 ob 21:52
					Ljubljana - MMC RTV SLO","
A. Č.
","Pahor: Morda grem kdaj korak predaleč, a tak sem","Po odločitvi arbitražnega sodišča bo nastal težak položaj, vendar se je Hrvaška ob vstopu v EU zavezala, da bo spoštovala mednarodne pogodbe, je v dejal Borut Pahor.
Predsednik republike Pahor je v pogovoru za TV Slovenija uvodoma dejal, da je Slovenija še vedno varna država, a je mednarodno okolje postalo bistveno bolj nevarno. Državo je zato treba okrepiti navznoter, in sicer z močnejšim gospodarstvom in socialno državo ter bistveno močnejšo nacionalno obrambo. ""Vojsko potrebujemo, ne v simbolnem, ampak v stvarnem smislu. Moramo jo posodobiti, da bo lahko odgovorila na nova varnostna tveganja,"" je dejal.
Opozoril je tudi, da ne smemo biti prehitro zadovoljni z izboljšanimi gospodarskimi kazalniki, ki sicer so razlog za zmerni optimizem. Vendar meni, da smo za primer morebitne nove finančne krize še vedno slabo pripravljeni, zato ne smemo začeti opuščati varčevanja.
Predsednik republike, ki se bo jeseni potegoval še za en mandat, je sicer odgovoril tudi na nekatere kritike o svojem pristopu do te funkcije. ""Tak sem. Mene ta položaj ni spremenil,"" je zatrdil in pojasnil, da poskuša priti do ljudi, ker jih predstavlja. ""Morda grem pri tem korak predaleč,"" je priznal, a dodal, da se stvari v modernem svetu spreminjajo. ""Tisti, ki so ambiciozni in želijo predstavljali ljudi, morajo do njih priti na nove načine, morajo biti veliko bolj vztrajni, bolj domiselni in veliko bolj iskreni,"" je dejal.
Ograja je trenutno nepotrebna Če bo držal dogovor med EU-jem in Turčijo o zadrževanju prebežnikov na turškem ozemlju ob prekinitvi bojev v Siriji Pahor ne vidi, da bi se lahko v kratkem času ponovila možnost s prebežniki kot ob koncu leta 2015. Zaradi teh dveh dejavnikov meni, da ograja na meji trenutno niti ni potrebna. Je pa bil na tem področju kritičen do EU-ja. Zaton Evrope se je po njegovem mnenju začel že s politko neposredovanja na Bližnjem vzhodu, poleg tega pa še vedno nima ustrezne begunske politike.
O vprašanju arbitraže o meji s Hrvaško je ocenil, da bo po odločitvi arbitražnega sodišča nastal težak položaj. Pozval je, naj se do takrat obe strani vzdržita izjav, in ponovil, da bo Slovenija pri arbitraži vztrajala. Izpostavil je, da je bila Hrvaška sprejeta v EU s privolitvijo Slovenije prav zato, ker se je leta 2009 zavezala, da bo vprašanje meje prepustila arbitražnemu sodišču. Po njegovem mnenju se zaradi afere s prisluhi leta 2015 okoliščine niso toliko spremenile, da bi arbitražni proces lahko propadel. Sam se ne slepi, da bo Hrvaška spremenila stališče, vendar je dolžna podpisano pogodbo spoštovati, je dejal.
Na vprašanje, ali bo Slovenija sodbo uveljavila tudi na terenu, Pahor odgovarja, da je tudi zaradi te dileme skupaj s predsedniki vlade, DZ-ja in DS-ja sklenil pozvati vlado, da pripravi strategijo uveljavitve sodbe.
Ljudje so bolj ambiciozniGlede izbire štirih novih ustavnih sodnikov ni izključil možnosti, da bi kljub 23 prijavljenim kandidatom lahko našel še kakšnega lastnega kandidata. Dodal je, da ima ustavno sodišče še vedno velik ugled v družbi in da se bodo pri izbiri novih sodnikov potrudili, da ne bi posegli v ta ugled.
Ob koncu pogovora je poudaril, da je optimističen, saj med ljudmi po njegovi oceni vlada zavedanje, da moramo biti še bolj ambiciozni in ta pripravljenost je med ljudmi celo večja kot v politiki."
http://www.rtvslo.si/svet/nemcija-bo-zacela-vracati-prosilce-za-azil-v-grcijo/412310,prebežnik,436,"
					12. januar 2017 ob 16:25
					Berlin - MMC RTV SLO, STA","
A. V.
",Nemčija bo začela vračati prosilce za azil v Grčijo,"Nemčija bo sredi marca začela vračati prosilce za azil v Grčijo, s čimer bo konec petletne ustavitve tovrstnih vračanj, ki je bila v veljavi zaradi slabih razmer v tej članici na južni meji EU.
V skladu z dublinsko uredbo morajo namreč prosilci za azil zaprositi v tisti članici EU-ja, v kateri so prvič stopili na ozemlje povezave. To sta najpogosteje Grčija in Italija. A izvajanje te uredbe so leta 2011, če je šlo za Grčijo, začasno ustavili. Od leta 2015 pa je prek Grčije in Italije na ozemlje EU-ja vstopilo več kot milijon migrantov na begu pred vojnami in revščino na Bližnjem vzhodu in v Afriki.
Tiskovni predstavnik nemškega notranjega ministrstva Tobias Plate je za francosko tiskovno agencijo AFP povedal, da bo Nemčija čez dva meseca znova izvajala dublinsko uredbo in tako začela vračati nove prosilce za azil v tisto državo, kjer so vstopili v EU.
""Nemčija je v skladu s priporočilom Evropske komisije prepričana, da bodo takšne premestitve mogoče od 15. marca dalje,"" je dodal Plate. Bruselj je 8. decembra lani priporočil, naj članice marca začnejo vračati prosilce za azil v Grčijo.
Grki nezadovoljni z odločitvijo Berlina V Atenah so odločitev komisije kritizirali, tamkajšnji minister za migracije Janis Muzalas pa je dejal, da trenutni pravni okvir ne ustreza ""zgodovinskim migracijskim tokovom in bremenu članic, v katerih migranti prvič stopijo v EU"".
Po 890.000 prošnjah za azil leta 2015 je lani Nemčija sprejela le 280.000 prosilcev za azil, kar je predvsem posledica zaprtja t. i. balkanske migrantske poti in krhkega dogovora med EU-jem in Turčijo o upravljanju migracijskih tokov.
Slovenski prostovoljci na pomoč beguncem v Grčiji - Ogrejmo jih!
.
Hud mraz in sneg tudi v Grčiji ne popuščata. Rekordno nizke temperature so v tej sredozemski državi terjale že več kot 70 življenj. Najbolj ranljivi in ogroženi so ta trenutek brezdomci in prebežniki, ki bivajo v zasilnih taboriščih brez ogrevanja in osnovnih dobrin. Humanitarno društvo ADRA Slovenija je zato sprožilo akcijo ""Ogrejmo jih!"" - tokrat zbirajo samo denarna sredstva za pomoč prebežnikom na severu Grčije, kjer so se temperature spustile na -15 stopinj Celzija. Tam v 20 taboriščih biva okoli 20 tisoč ljudi - večina jih je iz Sirije in so v Grčiji že drugo leto.
.
Če želite pomagati:
.
Humanitarno društvo ADRA SlovenijaNjegoševa 15 1000 Ljubljana SI56 6100 0001 1934 645 Namen: GRČIJA
ali SMS: 1919 LJUDJE5 (5 €).
.
Med pobudniki humanitarne akcije sta prostovoljca David Zorko in Jure Poglajen, ki sta na Lezbosu leta 2015 in 2016 že pomagala prebežnikom. Zanje sta v Sloveniji zbrala veliko donacij in druge humanitarne pomoči. Od takrat sta ves čas v stikih s prostovoljci v Grčiji."
http://www.rtvslo.si/svet/nemcija-z-najhitrejso-rastjo-v-zadnjih-petih-letih/412281,prebežnik,227,"
					12. januar 2017 ob 12:26
					Berlin - MMC RTV SLO, STA","
K. Št.
",Nemčija z najhitrejšo rastjo v zadnjih petih letih,"Nemški statistični urad Destatis je objavil podatek o lanski 1,9-odstotni gospodarski rasti, pri čemer se je javna poraba države višala tudi zaradi prihoda prebežnikov.
Izvoz Nemčije se je lani povečal za 2,6 odstotka, uvoz pa za 3,4 odstotka, bruto domači proizvod (BDP) države se je okrepil za 1,7 odstotka. Statistični urad je objavil še podatek, da je Nemčija lani imela javnofinančni presežek v višini 0,6 odstotka BDP-ja.
Podatki o 1,9-odstotni gospodarski rasti lani so sicer skladni s pričakovanji stroke. Statistiki pozitivne številke pripisujejo predvsem domači porabi; zasebna poraba se je lani zvišala za dva odstotka, javna poraba pa za 4,2 odstotka, kar je predvsem posledica prihoda večjega števila prebežnikov in stroškov, povezanih z njihovo nastanitvijo.
Najvišja rast BDP-ja po letu 2011Lansko povečanje obsega nemškega BDP-ja je bilo najvišje po letu 2011, ko se je gospodarska dejavnost okrepila za 3,7 odstotka. V absolutnih številkah rast v letu 2016 pomeni, da nemški BDP presega 3.100 milijard evrov. Prvič je mejo 3.000 milijard presegel v letu 2015.
Francoska tiskovna agencija AFP poudarja še, da bi se lahko najnovejši podatki o gospodarski rasti Nemčije spremenili, ko bodo objavljeni uradni podatki za gibanje BDP-ja v zadnjem četrtletju 2016. Objava je predvidena za sredino februarja. Stefan Hauf iz Destatisa je sicer danes previdno ocenil, da je bila rast nemškega BDP v zadnjem četrtletju lani na ravni trimesečja okrog 0,5-odstotna (v tretjem četrtletju 0,2-odstotna)."
http://www.rtvslo.si/slovenija/erjavec-v-zakonu-o-tujcih-je-dovolj-varovalk-da-ne-bi-prihajalo-do-zlorabe/412217,prebežnik,361,"
					11. januar 2017 ob 17:18
					Ljubljana - MMC RTV SLO, STA","
G. C.
","Erjavec: V zakonu o tujcih je dovolj varovalk, da ne bi prihajalo do zlorabe","Karl Erjavec meni, da je še prostor za izboljšanje novele zakona o tujcih, ki jo v DeSUS-u podpirajo. Glede pomislekov v SMC-ju pa pričakuje, da bo premier Miro Cerar znal svoje poslance prepričati, zakaj je novela potrebna.
Predsednik DeSUS-a Karl Erjavec je ob robu seje izvršnega odbora stranke komentiral pismo generalnega sekretarja Sveta Evrope Thorbjorna Jaglanda premierju Miru Cerarju, v katerem je izrazil zaskrbljenost zaradi vladnega predloga novele zakona o tujcih. Po Jaglandovih besedah namreč sproža vrsto vprašanj, povezanih z evropsko konvencijo o človekovih pravicah.
Erjavec razume kritiko generalnega sekretarja Sveta Evrope, ker je pač tisti, ki mora skrbeti, da se človekove pravice razvijajo in čim bolj spoštujejo. Vendar meni, da novela nikakor ne posega v ustavno zagotovljene pravice, zato jo bodo v DeSUS-u v parlamentarnem postopku podprli.
Zunanji minister opozarja tudi na mednarodne okoliščine oz. v soseščini. ""Kot vlada smo dolžni zavarovati naše državljane, v zakonu pa je dovolj varovalk, da ne bi prihajalo do zlorabe,"" je dejal Erjavec in navedel izjeme, ki jih zakon predvideva pri ukrepih, ter tudi spomnil, da je za aktivacijo ukrepov potrebna dvotretjinska večina vseh poslanskih glasov.
Novela zakona bi po njegovih besedah veljala le v izjemnih razmerah, če na zahodni balkanski poti ne bi obvladovali prebežnikov in bi se dnevno lahko zateklo v našo državo po več tisoč ljudi, kar bi lahko po Erjavčevih besedah povzročilo težave pri delovanju države.
Spomnil je, da je v času prvega prebežniškega vala prišlo tudi od 10 do 15 tisoč prebežnikov dnevno. Morebitni drugi prebežniški val bo po njegovih besedah povsem drugačen tudi po strukturi, saj ne gre za ljudi, ki bežijo z vojnih območij, pač pa predvsem za ekonomske migrante iz Afganistana, Pakistana in podsaharske Afrike.
Koalicija načelno usklajena, vendar ...Koalicija se je sicer na načelni ravni uskladila glede predloga novele zakona, med koalicijskimi poslanci pa je čutiti negotovost glede vsebinskih rešitev. Pomisleke naj bi imeli predvsem v SMC-ju, zlasti podpredsednik stranke in predsednik DZ-ja Milan Brglez. V SMC-ju so po torkovi seji poslanske skupine sicer pojasnili, da se o vsebinskih rešitvah še niso pogovarjali.
Po Erjavčevem mnenju je gotovo še prostor, da se novela zakona v postopku spremeni, dopolni, izboljša ali da se jasneje navedejo dikcije."
http://www.rtvslo.si/begunska-kriza/v-nemcijo-lani-prislo-280-000-prosilcev-za-azil/412196,prebežnik,254,"
					11. januar 2017 ob 15:07
					Berlin - MMC RTV SLO","
B. V.
",V Nemčijo lani prišlo 280.000 prosilcev za azil,"Kot je povedal nemški notranji minister Thomas de Maiziere, je lani v Nemčijo prišlo 280.000 prosilcev za azil, kar je dve tretjini manj kot leta 2015, ko je Nemčija sprejela 890.000 prosilcev za azil.
""To kaže, da so se ukrepi, ki sta jih sprejela vlada in EU, prijeli,"" je povedal de Maiziere, ki se je na novinarski konferenci skliceval na začasne podatke nemškega urada za migracije in begunce.
De Maiziere je dejal, da je EU-ju z dogovorom s Turčijo o ustavitvi prihoda prebežnikov na ozemlje Unije in zaprtjem t. i. balkanske begunske poti uspelo vzpostaviti nadzor nad prihodom prebežnikov in ta tok usmerjati.
Večji del prošenj za azil so leta 2016 vložili ljudje, ki so v Nemčijo prispeli že leta 2015. Zaradi preobremenjenosti urada za migracije in begunce namreč večina prebežnikov ni mogla takoj zaprositi za azil.
Največ prosilcev in prosilk prihaja iz Sirije, kjer premirje kljub začasni prekinitvi ognja še vedno ni na vidiku. Sledijo jim ljudje iz Afganistana, Iraka, Albanije in Eritreje.
Učinek na volitveNemška tiskovna agencija DPA ocenjuje, da bo manjše število prosilcev vplivalo tudi na parlamentarne volitve, ki naj bi potekale predvidoma septembra. Kanclerko Angelo Merkel, ki se bo na volitvah potegovala za nov mandat, so pogosto kritizirali ravno zaradi njene begunske politike, saj naj bi bila preveč odprta do beguncev.
Nemška vlada je v preteklem letu sprejela različne ukrepe za zmanjšanje števila prebežnikov. Med drugim so več držav označili za varne, tudi nekatere države t. i. Zahodnega Balkana, podobne ukrepe pa nameravajo uvesti tudi za nekatere države severne Afrike."
http://www.rtvslo.si/slovenija/cus-predlaga-referendum-glede-sprejema-prebeznikov/412173,prebežnik,357,"
					11. januar 2017 ob 11:52,zadnji poseg: 11. januar 2017 ob 14:08
					Ljubljana - MMC RTV SLO","
G. K.
",Čuš predlaga referendum glede sprejema prebežnikov,"Poslanec Andrej Čuš je vložil predlog posvetovalnega referenduma o omejevanju priseljevanja in zavrnitvi kvotnega sistema za razporejanje prebežnikov po EU-ju.
Za vložitev predloga se je odločil zato, ker slovenska ""tranzicijska politična elita zlorablja oblast ter svoj položaj in se pri tem požvižga na mnenje navadnih državljanov"". Na prvo mesto je treba postaviti Slovenke in Slovence, šele nato pa pomagati drugim, je prepričan nepovezani poslanec Andrej Čuš.
""Če je država nastala na podlagi pravice do samoodločbe, moramo to tudi ohranjati in ostati suvereni ter se postaviti po robu škodljivim predlogom Evropske komisije,"" je prepričan.
Referendumsko vprašanje bi se po njegovem predlogu glasilo: ""Ali ste za to, da Državni zbor Republike Slovenije sprejme zakonodajo, ki omejuje priseljevanje v Republiko Slovenijo in zavrača kvotni sistem dodeljevanja ilegalnih migrantov po članicah Evropske unije?""
""Politiki so hlapci Junckerja in Merklove""Čuš je na novinarski konferenci pojasnil, da se je za predlog odločil predvsem zaradi varnostnega vidika, saj tako slovenska oblast kot oblast EU-ja v Bruslju po njegovem mnenju ogrožata državljanke in državljane. ""Sami sebi smo postavili varnostni problem, ob tem pa nam grozi, da bomo postali migrantski žep,"" je ocenil.
Izpostavil je tudi zunanjepolitični vidik in izsiljevanje turške oblasti s tem, da bo proti Evropi poslala tri milijone nezakonitih prebežnikov. Zaradi evropske perspektive pa se po Čuševem mnenju naši politiki na levici in desnici vedejo kot ""hlapci Jean-Clauda Junckerja in Angele Merkel"". V prebežniški krizi se ne moremo zanesti na nikogar drugega kot sami nase, je še opozoril.
Pomembna sta tudi socialni in ekonomski vidik, pri čemer je Čuš postavil oceno, da azilant stane slovenski proračun vsaj 1500 evrov mesečno. ""Slovenci smo v preteklosti dokazali, da smo solidaren in humanitaren narod, a danes smo se znašli v položaju, ko ne moremo pomagati niti sebi,"" je dejal. Ignoriranje javnega mnenja ne spada v kontekst demokratične države in ""če je naša država na pravici do samoodločbe, je prav, da tudi danes zagovarjamo lastno suverenost nasproti škodljivim predlogom Evropske komisije,"" je sklenil.
Državni zbor (DZ) lahko, preden končno odloči o nekem vprašanju, razpiše tudi posvetovalni referendum o vprašanjih iz svoje pristojnosti, ki so širšega pomena za državljane. Na izid posvetovalnega referenduma pa DZ sicer ni vezan."
http://www.rtvslo.si/evropska-unija/cerar-vse-prosilce-za-mednarodno-zascito-je-slovenija-obravnavala-humano/412167,prebežnik,679,"
					11. januar 2017 ob 11:15,zadnji poseg: 11. januar 2017 ob 20:53
					Strasbourg - MMC RTV SLO, STA","
G. K., G. C.
",Cerar: Vse prosilce za mednarodno zaščito je Slovenija obravnavala humano,"Generalni sekretar Sveta Evrope Thorbjorn Jagland je v pismu izrazil zaskrbljenost zaradi predloga zakona o tujcih. Premier Cerar je zato zadolžil MNZ, da po potrebi tudi osebno predstavijo predlagane spremembe zakona o tujcih in kontekst, v katerem je nastajal.
V državni zbor vložen predlog zakona o tujcih, ki ga je poslala slovenska vlada Mira Cerarja, namreč sproža vrsto vprašanj v zvezi z evropsko konvencijo o človekovih pravicah, je prepričan generalni sekretar Sveta Evrope Thorbjorn Jagland. V pismu je tako slovenskemu premierju Cerarju poudaril, da bo v primeru sprejetja novela zakona spremenila pogoje vstopa migrantov in prosilcev za azil v Slovenijo kot tudi njihovega zavračanja.
""To sproža vrsto vprašanj v zvezi z Evropsko konvencijo o človekovih pravicah, kot so pravica do ustreznega postopka, upoštevanje osebnih okoliščin pri obravnavi prošenj in zaščita vseh migrantov in prosilcev za azil pred slabim ravnanjem, vključno s spoštovanjem načela nevračanja,"" je v pismu zapisal sekretar. Glavni namen tega načela mednarodnega prava je sicer prepoved vrnitve osebe v državo, kjer obstaja realno tveganje, da bo izpostavljena mučenju, nečloveškemu ravnanju ali kaznovanju.
Svet Evrope slovenski vladi ponuja pomočJagland je spomnil tudi na svoje pismo Cerarju 16. aprila lani, ko je slovenskemu premierju ""znova ponudil nasvete in pomoč svojega posebnega predstavnika za begunce in migracije Tomaša Bocka"". Svet Evrope ima na tem področju pomembno sodno in strokovno znanje na podlagi Evropske konvencije o človekovih pravicah in primerov Evropskega sodišča za človekove pravice in je pripravljen pomagati slovenski vladi, je poudaril.
Množični prihodi prebežnikov so povzročili velik pritisk na mnoge članice, med katerimi je zaradi svojega geografskega položaja tudi Slovenija, je uvodoma zapisal Jagland in nadaljeval, da je razumljivo, da so številne države v skladu z novimi razmerami čutile potrebo po spremembi svojega pristopa. ""Ključnega pomena je, da reforme zakonodaje še naprej ohranijo pomembna zagotovila spoštovanja človekovih pravic,"" je zapisal Jagland v pismu, so sporočili iz Strasbourga..
Cerar: Slovenija spoštuje človekove pravicePremier Miro Cerar se je odzval na Jaglandovo pismo in poudaril, da je vlada predlog novele zakona o tujcih šele poslala v obravnavo v DZ, kjer postopek še omogoča spremembe. Ob tem je spomnil, da se EU spopada z največjim civilizacijskim izzivom po drugi svetovni vojni, ki za razrešitev terja skupen in učinkovit odziv EU-ja.
Slovenija se je pri reševanju migracijskega vprašanja v mednarodni skupnosti po njegovem prepričanju izkazala kot odgovorna in proaktivna članica EU-ja, ki je s svojimi predlogi konstruktivno in pomembno prispevala k reševanju tega varnostnega in humanitarnega izziva. Hkrati spoštuje mednarodne solidarnostne zaveze, sprejete na ravni EU-ja, glede premestitve in preselitve prosilcev za azil iz drugih držav.
Slovenija je po Cerarjevih besedah doslej vse prosilce za mednarodno zaščito v Sloveniji obravnavala humano ter jim zagotovila človekove pravice, obenem pa zagotovila varnost državljank in državljanov ter priseljencev. Da bi lahko še naprej zagotavljala varnostno in humanitarno delovanje države, je vlada pripravila pravne podlage oziroma predloge pravnih podlag za sorazmerne in stopnjevalne ukrepe. Enega izmed ukrepov bo omogočila novela zakona o tujcih, ki je dobila soglasno politično podporo tudi na Svetu za nacionalno varnost, je spomnil Cerar.
Predlog zakona o tujcih zaostruje pogojeSpomnimo, da je slovenska vlada prejšnji četrtek v parlamentarni postopek poslala novelo zakona o tujcih, ki med drugim predvideva, da lahko DZ v primeru zaostrenih razmer sprejme ukrep, s katerim bi zavrnili vse tujce, ki nezakonito vstopijo v Slovenijo. Tistim, ki ne izpolnjuje pogojev, tako vstopa v državo ne bi dovolili že policisti na meji, ki bi jih nato vrnili v državo, od koder so nezakonito vstopili. Policija bi tako lahko ravnala tudi takrat, ko bi tujec izrazil namen podati prošnjo za mednarodno zaščito.
Novela predvideva tudi izjeme, saj ukrepa tako ne bi uporabljali, ko bi bilo neposredno ogroženo življenje tujca ali bi grozila resna nevarnost, da bo podvržen mučenju, nečloveškemu, ponižujočemu ravnanju ali kaznovanju v državi, v katero bi bil napoten, ali pa zaradi zdravstvenih okoliščin. Prav tako ukrep ne bi veljal v primeru ocene, da gre za mladoletnika brez spremstva.
Vlada meni, da je ukrep nujen in sorazmeren, nevladne organizacije pa so že posvarile, da gre za kršitev mednarodnega prava in slovenske ustave. V Evropski komisiji novele do njenega sprejetja ne želijo komentirati."
http://www.rtvslo.si/lokalne-novice/informacije-o-vselitvi-prebeznikov-vznemirile-dravograjcane/412121,prebežnik,284,"
					10. januar 2017 ob 19:30
					Dravograd/Ljubljana - MMC RTV SLO, Televizija Slovenija","
Lea Vornšek Pejovnik, TV Slovenija
",Informacije o vselitvi prebežnikov vznemirile Dravograjčane,"V Dravogradu nekatere občane razburjajo informacije, da naj bi država načrtovala vselitev beguncev v državni stanovanji, zato bo v četrtek izredna seja občinskega sveta.
Opozicijske svetnike razburja predvsem pomanjkanje informacij. Iz nekaterih medijev so izvedeli, da ministrstvo za javno upravo za potrebe prebežnikov opremlja 18 državnih stanovanj v 10 slovenskih krajih - med njimi tudi dvo- in trosobno stanovanje v Dravogradu.
To med ljudmi sproža vrsto vprašanj: kdo naj bi se vselil v ta stanovanja, kdaj, kakšne pravice ali ugodnosti bodo imeli in koliko bo to stalo krajevno skupnost. Sprašujejo se, kje bodo tujci dobili zaposlitev, ki jih na Koroškem primanjkuje, in kako bo poskrbljeno za varnost.
""Mi nismo proti naseljevanju azilantov. Daleč od tega, ti ljudje potrebujejo pomoč. Prav je, da pridejo, ampak ljudje v lokalni skupnosti morajo biti obveščeni,"" svetniki navajajo v javnem pismu.
MNZ pravi, da v ti stanovanji azilantov za zdaj ne bodo naseliliNa ministrstvu pojasnjujejo, da ne gre za vzpostavljanje posebnih domov za tujce, zato lokalnih skupnosti niso obveščali. Po vsej Sloveniji so namreč za potrebe prebežnikov določili 91 stanovanj. 45 jih je v zasebni, 46 pa v državni lasti. Vanja se lahko naselijo ljudje, ki so že pridobili status mednarodne zaščite oz. so izkazali, da jim ob vrnitvi v domovino grozi smrt, preganjanje ali nečloveško ravnanje. Tak status je lani pridobilo 148 tujcev.
Ti ljudje imajo popolnoma enake pravice kot slovenski državljani, razen volilne pravice. Lahko se torej naselijo v katero koli stanovanje in tudi za bivanje v državnih stanovanjih bodo plačevali tržno najemnino. Na ministrstvu prebivanje tujcev na zasebnih naslovih spodbujajo, saj ocenjujejo, da se lahko tako hitreje vključijo v slovensko družbo. Dodajajo pa še, da v ti dve stanovanji v Dravogradu trenutno ne načrtujejo vselitve beguncev."
http://www.rtvslo.si/kultura/novice/slovo-oceta-tekoce-moderne-zygmunta-baumana/412049,prebežnik,656,"
					9. januar 2017 ob 21:50
					Leeds - MMC RTV SLO","
L. L.
",Slovo očeta Tekoče moderne Zygmunta Baumana,"V 92. letu starosti je umrl poljski sociolog Zygmunt Bauman, avtor več kot 50 knjig in eden najvplivnejših sociologov sodobnega časa. Umrl je doma v krogu svoje družine.
Zygmunt Bauman se je rodil 19. novembra leta 1925 v Poznanju. Še kot najstnik je po nemškem napadu na Poljsko z družino ujel zadnji vlak proti Rusiji. Na Poljsko se je, ko je dopolnil 19 let, vrnil kot vojak poljske vojske, pridružil pa se je tudi komunistični stranki.
Po vojni je študiral filozofijo in sociologijo na Univerzi v Varšavi, kjer je leta 1954 postal tudi predavatelj. Na varšavski univerzi je ostal do leta 1968, nato je zaradi naraščajočih političnih pritiskov, ki so se stopnjevali potem izstopu iz vladajoče stranke združenih delavcev, zapustil Poljsko. Sprva je sociologijo poučeval v Izraelu, zatem postal predavatelj na Univerzi v Leedsu, kjer je poučeval do leta 1990, ko se je upokojil kot predavatelj, a ostal plodovit avtor sociološke literature.
Oče Tekoče moderneNjegovo najbolj znano delo z naslovom Tekoča moderna sodi med najvplivnejša dela teoretikov postmodernizma. V knjigi, ki je leta 2008 izšla tudi v slovenskem prevodu, je Bauman vzpostavil distinkcijo med obdobjem ""trdne"" moderne, za katero so značilne trajnost, stalnost in varnost, ter obdobjem ""tekoče"" moderne, kjer je trdnost moderne nadomestila fluidnost, deregulacija, liberalizacija in fleksibilizacija. Slednje je skozi svetovni kapitalizem in fleksibilnost trga delovne sile po njegovem mnenju prekinilo soodvisno povezavo med delom in kapitalom, značilno za (trdno) obdobje moderne.
Delu Tekoča moderna so sledila še Tekoči časi: Živeti v obdobju negotovosti, Tekoče življenje: O krhkosti človeških vezi, Kultura v tekočem modernem svetu, Tekoče zlo v soavtorstvu z Leonidasom Donskisom in Tekoči nadzor v soavtorstvu z Davidom Lyonom. Dela s področja sprememb rigidnosti sistemov moderne so navdahnila številne sodobne sociologe in pustila pomemben pečat v teoriji postmodernizma. Med njegova najbolj znana dela pa sodi tudi Modernost in holokavst.
Bauman se je v drugih delih ukvarjal tudi s potrošništvom, globalizacijo in njenimi posledicami, izključenostjo, individualizacijo, skupnostmi v ""tekoči"" moderni, revščino, razmerjem med etiko in potrošništvom in družbenimi neenakostmi. Skozi svoja dela je analiziral, kako se nenehno spreminjajoči se svet odraža v izgubljenosti posameznikov v takem okolju.
Trpko slovo od rodne PoljskeLeta 2013 je zavrnil častni doktorat Univerze v Vroclavu, potem ko je bil deležen antisemitskih napadov gibanj skrajne desnice, ki so tudi grozili s prekinitvijo slavnosti. Kot je dejal, ni želel povzročati nepotrebnih napetosti na tamkajšnji univerzi. Bauman je bil deležen številnih kritik pripadnikov poljskih desničarskih gibanj, potem ko je leta 2007 prišlo do odkritja, da je bil v letih po vojni na plačilni listi poljske tajne službe.
Po razkritju je Bauman v pogovoru za Guardian potrdil, da je sodeloval z obveščevalno službo, kar je pomenilo ""protišpijonažno delovanje"". Dejal je, da so sicer od njega pričakovali, da bo ovajal ljudi, ki bi predstavljali grožnjo komunistični stranki, a se sam ne spomni, da bi kaj takega naredil. Dejal je, da je večinoma opravljal pisarniška dela. Tajno službo in komunistično stranko je kasneje zapustil, zaradi razlik med, kot je dejal, uradnimi stališči in prakso. Na vprašanje, ali je s sodelovanjem s tajno službo naredil napako, pa je odgovoril, da se takrat to ni zdela kot napačna odločitev, a je pri 19 letih vedel precej manj kot pri svojih 82 letih.
Še lani obiskal tudi SlovenijoKljub visoki starosti je ostal pronicljiv avtor in analitik sodobnega sveta. Ob brexitu je poudarjal, da se zgodovina ponavlja in da se družba vrača k majhnim plemenskim državam. Države se z ločitvijo moči od politike čedalje bolj približujejo v nič več kot večje soseske, je takrat dejal v pogovoru za brazilski tednik Valor. To pa neizogibno vključuje tudi zaščito ""našega"" pred tujim. V tem kontekstu je tudi razlagal odnos moralne panike do prebežnikov v svoji zadnji knjigi Tujci pred našimi vrati, ki je izšla julija lani.
Bauman je večkrat obiskal tudi Slovenijo. Leta 2011 je Ljubljano obiskal ob 50. obletnici oddelka za sociologijo Filozofske fakultete v Ljubljani. Nazadnje pa je Slovenijo obiskal maja lani ob izidu prevoda svoje knjige Postmoderna etika."
http://www.rtvslo.si/begunska-kriza/prebezniki-v-sotorih-prenocujejo-tudi-pri-20-stopinjah-celzija/412047,prebežnik,402,"
					9. januar 2017 ob 21:14
					Beograd, Budimpešta - MMC RTV SLO, Reuters, STA","
T. J.
",Prebežniki v šotorih prenočujejo tudi pri –20 stopinjah Celzija,"Tisoče prebežnikov v Grčiji in drugod na Balkanu trpi zaradi hudega mraza, lokalne oblasti pa se niso uspele pripraviti na takšno stanje, opozarja nevladna organizacija Zdravniki brez meja (MSF).
Na grških otokih več tisoč prebežnikov živi v enostavnih šotorih, medtem ko tamkajšnje oblasti rešujejo njihove prošnje za azil. Prebežniki, ki so v zadnjih mesecih poiskali pomoč pri psihologih MSF-ja, so dejali, da jim slabe razmere za življenje povzročajo duševne težave. MSF poroča o 7.500 prebežnikih, ki so trenutno nastanjeni v prenatrpanih taborih ali zavetiščih. V zapuščenih in neogrevanih stavbah v Beogradu se skriva okrog 2.000 mladih ljudi.
""Priče smo najbolj krutim in nehumanim posledicam evropske politike, ki jo uporabljajo za odvračanje in žrtvovanje tistih, ki v Evropi iščejo le varnost in zaščito,"" pravi Stefano Argenziano, koordinator na področju migracij pri MSF-ju. V Beogradu so prebežniki večinoma iz Afganistana, Iraka in Sirije. Begunski centri so zapolnjeni oziroma je prostora le še za ženske in otroke. Moški tako iščejo zatočišča, kjer jih lahko, na primer v zapuščenih stavbah po srbski prestolnici.
Veliko prebežnikov čaka na vstop na Madžarsko Medtem so številni prebežniki, v večini iz Afganistana in Pakistana, med katerimi so tudi otroci, obtičali na madžarsko-srbski meji. V zasilnih šotorih čakajo, da pridejo na vrsto za ponoven poskus vstopa na Madžarsko.
Tisti, ki so v šotorih, so sicer pri čelu neuradne vrste za oddajo prošnje za azil na enem izmed dveh mejnih prehodov, kjer to lahko storijo, Horgošu in Tompi, a za to pri nizkih temperaturah plačujejo visoko ceno. Temperature se namreč spustijo tudi pod –20 stopinj Celzija. Šotori, ki so obloženi z odejami, so ogrevani le z žerjavico zakurjenih ognjev, ki jo zvečer prinesejo vanje.
Na Madžarsko 20 prebežnikov na dan ""Ljudje trpijo. Veliko jih je dobilo okužbe dihal,"" je povedala Milana Radosavljević iz MSF-ja. Prebežniki trpijo, da so eni izmed redkih ""srečnežev"", ki lahko predložijo prošnjo za azil na Madžarskem, v upanju, da bodo sprejeti v tranzitno območje in da bodo nato eden izmed desetih prebežnikov dnevno, ki jim je z vsakega mejnega prehoda dovoljen vstop na Madžarsko.
Madžarska je dala jasno sporočilo, da prebežniki niso dobrodošli. Premier Viktor Orban je utrdil mejo, ki predstavlja tudi zunanjo mejo Evropske unije, z žičnato ograjo, območje ob meji pa helikopterji in kamerami nadzorujeta policija in vojska. Lani je Madžarska prejela 30.000 prošenj za azil, glede na vladne podatke je bila manj kot polovica odobrenih. Obenem je skušalo okoli 20.000 prebežnikov v državo vstopiti nezakonito."
http://www.rtvslo.si/slovenija/vecja-varnost-znotraj-slovenskih-meja-elektricni-paralizatorji-vodni-topovi-bralniki-registracij/411821,prebežnik,1197,"
					9. januar 2017 ob 06:15
					Ljubljana - MMC RTV SLO","
Gregor Cerar
","Večja varnost znotraj slovenskih meja: električni paralizatorji, vodni topovi, bralniki registracij","Slovenska vlada sprejema zakone, s katerimi želi povečati varnost države pred morebitnimi novimi tokovi prebežnikov. Ob tem pa želi uvesti nekaj tehničnih novosti, s katerimi bodo organi pregona lažje nadzorovali in obvladovali tudi prebivalce Slovenije.
Slovenija je ena najvarnejših držav na svetu, je pred novim letom poudaril vrhovni poveljnik slovenskih obrambnih sil, predsednik republike Borut Pahor. Tudi na zasedanju sveta za nacionalno varnost je predsednik vlade Miro Cerar pojasnil, da je zdajšnja ocena ogroženosti Slovenije z vidika mednarodnega terorizma nespremenjena, so pa oblastniki ""budni in dejavni"".
Kljub varnosti in enaki stopnji ogroženosti, po žični ograji na vzhodni in južni meji vlada sprejema ""ustrezen, preventiven in sorazmeren ukrep,"" kot se je o noveli zakona o tujcih izrazil premier Cerar. Vlada se je odločila, da bo zakon poslala v razpravo v DZ, čeprav mu nasprotujejo tako pravni strokovnjaki kot tudi nevladne organizacije.
Uvajanje novih represivnih pripomočkovŠe pred novim zakonom o tujcih, ki naj bi policiste pooblastil, da lahko odganjajo prebežnike s slovenskih meja, tudi morebitne prosilce za azil, so poslanci DZ-ja na prvi obravnavi v nadaljnjo razpravo poslali novelo zakona o nalogah in pooblastilih, ki bo razširil policijska pooblastila in uvedel nekatere nove represivne pripomočke, ki pa niso namenjeni le morebitni invaziji prebežnikov na slovenske meje, temveč tudi učinkovitejšemu obvladovanju slovenskih državljanov. Mladina pa je prejšnji teden poročala, da je vlada za 1,16 milijona evrov kupila vodni top za razgnanje protestnikov.
Dvomi državnih nadzornikovOb tem ne gre prezreti, da ob nastajanju omenjenih dveh zakonskih prenovitev številne pripombe niso prihajale le iz t. i. nevladne sfere, temveč sta v javni razpravi pomisleke podala tako Informacijski poblaščenec kot tudi Varuh človekovih pravic. Nestrinjanje s tem je izrazil tudi minister za pravosodje, ki po poročanju TV Slovenija po četrtkovi seji vladi ni želel dajati izjav in naj bi se vzdržal pri glasovanju o zakonu o tujcih.
Informacijskega pooblaščenca je pri zakonu o policijskih pooblastilih zmotila uvedba samodejnega prepoznavanja registrskih tablic pri nadzoru cestnega prometa oz. uvedba optične prepoznave registrskih tablic, kar je po besedah predlagateljice ministrice za notranje zadeve Vesne Györkös Žnidar posledica tega, da se vse več prometa seli na avtoceste, kjer običajno preverjanje ni mogoče.
Najbolj boleča novost pri policijskih pooblastilih, vsaj za občasne razgrajače, pa bo uvedba električnih paralizatorjev, ki bi jih lahko policisti uporabili v primerih, ko morajo zdaj uporabiti fizično silo ali orožje. Ministrica Györkös Žnidar pa je ob predstavitvi zakona razložila, da je uporaba paralizatorjev varnejša tako za policiste kot tudi za same napadalce. Policija naj bi letos kupili 15, leta 2018 pa še 25 paralizatorjev.
Ali bo drugi poskus uspešnejši?Poskus oboroževanja policije s paralizatorji ni prvi. Že pred desetletjem je policiste skušala z njimi opremiti prva vlada Janeza Janše, vendar dlje od enoletnega testnega obdobja, ko so z njimi opremili policijske specialce, ni prišlo. Niti do uporabe. Tokrat bodo, vsaj kolikor je bilo na prvi razpravi čutiti naklonjenost koalicijskih poslancev, postali del policijske opreme. Kljub resnim pomislekom tudi pravosodnega ministrstva.
V prilogi predloga zakona je namreč zapisano: ""Ministrstvo za pravosodje nasprotuje uvedbi električnega paralizatorja kot prisilnega sredstva. Menijo, da je električni paralizator nevaren za človeško integriteto, zlasti z vidika absolutne prepovedi mučenja in ponižujočega ravnanja, zdravja ipd. ter da utegne priti v primeru uvedbe električnega paralizatorja do njegove širše uporabe v praksi.""
Toda nasprotovanja in pomisleki za ustvarjalce novih policijskih pooblastil niso bili dovolj. ""Poudarjamo pa, da niti od ministrstva za pravosodje, niti od Varuha človekovih pravic in Amnesty International, ki sta prav tako zadržana oziroma nasprotujeta njegovi uvedbi, nismo prejeli predloga boljše rešitev, ki bi zagotovila večjo varnost policistov in tudi oseb, zoper katere morajo policisti uporabiti prisilna sredstva v primerih, ko je predvidena uporaba električnega paralizatorja,"" so zapisali.
Policisti naj bi električne paralizatorje uporabljali takrat, ko bi bili sicer primorani uporabiti strelno orožje in fizično silo oz. ko nasilneži grozijo drugim osebam ali samim sebi s t. i. hladnim orožjem, kot so noži, sekire, vile in podobni gospodinjski in kmetijski pripomočki ter jih je težko ali skoraj nemogoče obvladati. Torej naj bi bili nekakšna alternativa strelnemu orožju.
Toda kot je mogoče razbrati iz policijskih letnih poročil, v zadnjih letih, ni prav veliko primerov policijske uporabe strelnega orožja. Glede na podatke o uporabi prisilnih sredstev slovenski policisti v letu 2013 niso uporabili strelnega orožja, leta 2014 le enkrat, leta 2015 osemkrat. V prvi polovici lanskega leta strelno orožje ni bilo uporabljeno, izstreljen je bil zgolj opozorilni strel.
Številne smrti zaradi uporabe paralizatorjevElektrični paralizator je na drugi strani lahko smrtonosno orožje, saj je zaradi zdravstvenih težav oseb, ki so jih ""umirili"" z električnim paralizatorjem, večkrat prišlo do odpovedi srca oziroma je bila uporaba paralizatorja vzrok za njihovo poznejšo smrt. Paralizatorji so sicer razširjeni tudi po Evropi, vendar že prihaja do pozivov, da bi morali resno premisliti glede njihove uporabe.
Največje polemike so trenutno v Veliki Britaniji, kjer električne paralizatorje uporablja nekaj regionalnih policijskih enot. Po poročanju britanskih medijev so policisti letos s paralizatorjem ""umirili"" 48-letnega Daliana Atkinsona, ki je fizično napadel svojega očeta. Uporaba paralizatorja pa naj bi bila kriva za njegovo smrt, ki je vzbudila obsežno medijsko pozornost. Atkinson je bil namreč nekdanji nogometaš, ki je v prvi polovici devetdesetih let igral v prvi angleški, španski ligi in turški ligi (Sheffield Wednesday, Aston Villa, Real Sociedad, Fenerbahçe). Umrl je zaradi zastoja srca.
Številne angleške nevladne organizacije so, kot je poročala spletna stran britanskega Amnesty Internationala (AI), zaradi tega zahtevale parlamentarno preiskavo o policijski uporabi paralizatorjev in tudi resno razpravo o tem, ali je uporaba o paralizatorjev sploh primerna.
Zadržanost Varuha in AI-jaSlovenski Amnesty International je sicer ob prvem poskusu uvedbe paralizatorjev precej glasneje protestiral, kot tokrat. Kot je za MMC povedal Blaž Kovač iz AI-ja so v tokratnem zakonskem predlogu upoštevana priporočila, ki jih je glede uporabe električnih paralizatorjev v svojem poročilu leta 2010 podal Svet Evrope oz. njegov odbor za preprečevanje mučenja (CPT).
CPT sicer meni, da je lahko uporaba električnega paralizatorja omejena le na primere, ko gre za resno in neposredno ogrožanje življenja ali nevarnost resnejše poškodbe in če tega ni mogoče preprečiti na druge načine. Ob tem opozarjajo, da bi moralo biti osebje za njihovo uporabo posebej izbrano in usposobljeno. Upoštevati bi bilo treba tudi tehnične vidike njegove uporabe (možnost nadzorovanja uporabe, omejenosti uporabe …). Pri uporabi paralizatorjev bi se morali izogibati uporabi pri posebej ogroženih ljudeh, kot so starejši, nosečnice, otroci, osebe s srčnimi boleznimi.
Na mnenje CPT-ja se sklicuje tudi Varuh človekovih pravic, ki je še naprej zadržan glede uporabe paralizatorjev v Sloveniji. ""Veseli pa nas, da je bilo kar nekaj naših pripomb v pripravi predloga zakona v tem delu že upoštevanih. Tako pozdravljamo zlasti tiste rešitve, ki predvidevajo zaostreno oziroma omejeno uporabo paralizatorjev. Menimo pa, da bi že zakon moral določati tudi, da bodo paralizatorje lahko uporabljali le tisti policisti, ki opravljajo naloge v intervencijskih skupinah ali drugih podobnih oblikah dela,"" so zapisali pri Varuhu.
Poudarili so tudi, da je CPT naprave z neposrednim dotikom označil za ""še posebej problematične, saj meni, da bi v teh situacijah ustrezno usposobljenim policistom morale biti na voljo druge ustrezne tehnike nadzora, saj gre za neposredno bližino do osebe, ki se mora umiriti."" ""Pri teh sredstvih tudi ni mogoče slediti obrazložitvi, da to prisilno sredstvo policistom omogoča, da z varne razdalje obvladajo upiranje ali odvrnejo napad nevarne osebe,"" še menijo pri Varuhu."
http://www.rtvslo.si/svet/sojenje-francoskemu-kmetu-ki-je-pomagal-prebeznikom-cez-mejo/411693,prebežnik,363,"
					5. januar 2017 ob 10:41
					Nica - MMC RTV SLO","
K. S.
","Sojenje francoskemu kmetu, ki je pomagal prebežnikom čez mejo","V Franciji se začenja sojenje Cédricu Herrouju, francoskemu kmetu, ki je postal lokalni junak, ko je lani pomagal afriškim prebežnikom prečkati italijansko mejo, drugim pa ponudil streho nad glavo.
Herrou je eden od treh ljudi, ki se bodo v teh dneh zagovarjali pred francoskimi sodišči zaradi pomoči pri nezakonitih prehajanjih meje.
37-letnemu aktivistu v primeru obsodbe grozi do pet let zaporne kazni in 30.000 evrov globe, poroča AFP.
Herroujeva kmetija z oljkami stoji v dolini na meji z Italijo, blizu priljubljene poti za prebežnike, ki se skušajo izmuzniti mimo obmejnega nadzora. Herrou ne obžaluje, da je pomagal afriškim prebežnikom pri njihovi poti v Evropo, na kateri številni umrejo pri prečkanju Sredozemlja v prenatrpanih čolnih.
""Če moramo kršiti zakon, da bi pomagali ljudem, pa dajmo!"" je zaklical podpornikom pred sodiščem v Nici, kjer se je zbrala več stoglava množica. ""Naša naloga je, da pomagamo ljudem, da premagajo nevarnost, in ta nevarnost je ta meja,"" je dejal in obtožil francosko policijo, da pridržuje na tisoče mladoletnikov in jih vrača nazaj čez mejo.
Kot Francozi, ki so pomagali Judom?Oktobra je Herrou vodil skupino aktivistov, ki so okupirali zapuščeno dopustniško naselje v lasti državnih železnic in ga odprli za skupino prebežnikov. Po treh dneh je posredovala policija, taborišče izpraznila, Herrouja pa aretirala. Ta je bil sicer prvič aretiran že avgusta, ko je skušal z avtom pretihotapiti osem eritrejskih prebežnikov iz Italije v Francijo. Obtožnico so pozneje opustili, saj je tožilstvo sprejelo njegov argument, da je deloval iz človekoljubnih vzgibov. Zdaj niso več tako popustljivi in ga obtožujejo, da deluje bolj kot aktivist kot pa dober samaritan.
Herrou je del mreže državljanov in aktivistov, ki so se zatekli k podtalnim taktikam pri pomoči prebežnikom, ki jih policija redno odstranjuje z vlakov in jih vrača v Italijo. Za nekatere so ljudje, kot je Herrou, banditi, spet drugi jih primerjajo z nesebičnimi Francozi, ki so med drugo svetovno vojno pomagali Judom.
Oktobra lani so sodili tudi univerzitetnemu raziskovalcu, ki je nedaleč od Nice ponudil prevoz trem Eritrejkam, ki so vstopile v Francijo iz Italije. Razsodba naj bi bila znana v petek, tožilstvo pa zahteva polletno pogojno kazen. Decembra je bil zaradi podobnega prekrška 73-letni akademik oglobljen s 1.500 evrov kazni."
http://www.rtvslo.si/slovenija/vlada-potrdila-novelo-o-zaostrenih-pogojih-za-prebeznike/411679,prebežnik,632,"
					5. januar 2017 ob 08:07,zadnji poseg: 5. januar 2017 ob 13:10
					Ljubljana - MMC RTV SLO, STA","
A. Č., L. L.
",Vlada potrdila novelo o zaostrenih pogojih za prebežnike,"Vlada je na seji potrdila predlog novele zakona o tujcih, ki predvideva ukrepe ob morebitnih spremenjenih razmerah na področju migracij. Zdaj je na potezi državni zbor.
""Glede na mednarodne okoliščine je pomembnejši element več varnosti na račun manjše svobode. Imamo tudi zagotovila, da zakon o tujcih ne presega ustavnega okvira,"" je dejal zunanji minister Karl Erjavec. Ministrica za notranje zadeve Vesna Györkös Žnidar pa ocenjuje, da so predlagani ukrepi nujni in sorazmerni.
Kot je za Prvi dnevnik poročala Nuša Baranja, so za koalicijo varovalke, ki jih vključuje novela, dovolj močne. ""Najpomembnejša varovalka je ustavna večina za aktivacijo tega zakona. Druga varovalka je, da so določene izjeme. Meja se, če je to potrebno, ne zapre kot celota, ampak so ljudje, ki jim je ogroženo življenje, ki so mladoletni, obravnavani drugače,"" je dejal predsednik SD-ja Dejan Židan.
Posebni ukrepi v predlogu novelePoseben ukrep v predlogu novele je, da policija tujcu, ki ne izpolnjuje pogojev, ne dovoli vstopa v državo. Tujca, ki se nezakonito zadržuje na območju izvajanja ukrepa, privede do državne meje in ga napoti v državo, iz katere je nezakonito vstopil, izhaja iz predloga novele zakona, ki jo bo na predlog ministrstva za notranje zadeve (MNZ) obravnavala vlada.
Policija po noveli zakona ravna tudi, ko tujec izrazi namen za prošnjo za azil, in sicer, ko želi nezakonito vstopiti ali je že zunaj mejnega prehoda iz druge varne države članice EU-ja, če je nezakonito vstopil v Slovenijo in je na območju izvajanja ukrepa.
Ukrep pa se ne bo uporabljal, ko bo neposredno ogroženo življenje tujca ali ko bo resna nevarnost, da bo podvržen mučenju, nečloveškemu, ponižujočemu ravnanju ali kaznovanju v državi, v katero bi bil napoten, ali pa zaradi zdravstvenih okoliščin. Prav tako ukrep ne bo veljal v primeru ocene, da gre za mladoletnika brez spremstva.
Ministrica: Ukrep je nujen in sorazmerenMinistrica za notranje zadeve je sicer poudarila, da so trenutno razmere v regiji stabilne, kar pa ne pomeni, da so mirne. Obenem je poudarila, da je poslanstvo ministrstva zagotavljanje varnosti, zato morajo narediti vse, kar je v njihovi moči, da ohranijo red in mir v državi.
Obenem je dejala tudi, da gre za izjemne ukrepe v izjemni situaciji, na očitke o protiustavnosti predvidenih ukrepov pa ministrica odgovarja, da je za to pristojno ustavno sodišče. Poudarila pa je, da je predlog dobil politično podporo, saj so zanj glasovali vsi ministri vlade, razen ministra za pravosodje, ki se je glasovanja vzdržal.
Novela zakona predvideva tudi ustanovitev urada, ki bo pristojen za oskrbo prebežnikov. To je po besedah Györkös Žnidarjeve izjemnega pomena, saj gre pri migracijah za kompleksen pojav, ki zahteva usklajeno delovanje vseh resorjev.
Potrebna bo dvotretjinska večina Ukrep bo DZ na predlog vlade sprejel z dvotretjinsko večino vseh poslancev, in sicer najdlje za šest mesecev, z možnostjo podaljšanja. O prenehanju njegove uporabe bo DZ odločil z večino glasov vseh poslancev. Sprejetje ukrepa bo vladi predlagal MNZ na podlagi ocene o spremenjenih razmerah na področju migracij.
Novela zakona, o kateri je v sredo razpravljal svet za nacionalno varnost, predvideva tudi ustanovitev urada za tujce. V preteklosti je bila novela deležna precej kritik zlasti z vidika ustavnosti, tako opozicije kot tudi nevladnih organizacij. Tudi danes so nevladne organizacije vlado pozvale, naj je ne sprejme, saj da je v nasprotju z mednarodnim pravom in slovensko ustavo.
SDS in NSi spremembi naklonjena, Zavezništvo in ZL neNoveli zakona se napoveduje podpora NSi-ja, ki ji načeloma ne nasprotujejo, a se bodo dokončno še opredelili. Tudi v SDS-u so že napovedali, da bodo zakon o tujcih zagotovo podprli, če bo vseboval ustrezne rešitve.
Opozicijski ZL in Zavezništvo pa sta do predlaganega zakona skeptična. Poslanec ZL-ja Miha Kordiš je dejal, da predlog ""krši mednarodne konvencije in je ustavno sporen"". V Zavezništvu pa menijo, da ne sme zmagati strah, ki bi ""nas silil, da bi posegali po radikalnih ukrepih in povozili človekove pravice""."
http://www.rtvslo.si/crna-kronika/na-gruskovju-nasli-sedem-afganistanskih-najstnikov-natlacenih-v-turskem-tovornjaku/411625,prebežnik,181,"
					4. januar 2017 ob 15:12
					Gruškovje - MMC RTV SLO, STA","
T. H.
","Na Gruškovju našli sedem afganistanskih najstnikov, natlačenih v turškem tovornjaku","Na mejnem prehodu Gruškovje so policisti ustavili turški tovornjak, v katerem se je skrivalo sedem Afganistancev, starih 14 in 15 let, ki so tako poskušali nezakonito vstopiti v Slovenijo.
Afganistanci so se skrivali v tovornem vozilu s pripetim priklopnim vozilom in turškimi registrskimi oznakami, ki ga je vozil 50-letni državljan Turčije.
Kot so danes pojasnili na Policijski upravi Maribor, so policisti pri pregledu vozila v torek popoldne ugotovili, da je bila pletenica, na kateri je carinska zalivka, na desni strani vozila prerezana in nato z iglo, ki je bila vstavljena v prerezana konca pletenice, ponovno sestavljena, zato so pri nadaljnjem pregledu uporabili tudi tehnična sredstva.
Merilnik CO2 je pokazal močno povečano vrednost ogljikovega dioksida, detektor srčnega utripa je nakazal možnost, da so v priklopnem vozilu ljudje, meritev z napravo ralen je bila pozitivna. Nato so policisti opravili temeljit pregled notranjosti priklopnega vozila in med tovorom našli sedem ljudi, ki so se na tak način poskušali izmakniti mejni kontroli in tako vstopiti v Slovenijo.
Slovenski policisti so jim zavrnili vstop v našo državo ter jih še isti dan predali hrvaškim varnostnim organom."
http://www.rtvslo.si/slovenija/novela-ki-bi-prebeznikom-lahko-zaprla-meje-v-cetrtek-na-vlado/411587,prebežnik,819,"
					4. januar 2017 ob 07:53,zadnji poseg: 4. januar 2017 ob 19:34
					Ljubljana - MMC RTV SLO, STA","
G. C., A. Č.
","Novela, ki bi prebežnikom lahko zaprla meje, v četrtek na vlado","Vlada bo v četrtek obravnavala novelo zakona o tujcih, je napovedal predsednik vlade Miro Cerar. Zakon, s katerim bo Slovenija lahko zaprla meje za vse prebežnike, je dobil politično podporo kot ustrezen, preventiven in sorazmeren ukrep, je dejal.
Cerar je po seji sveta za nacionalno varnost, ki je obravnaval omenjeno novelo, pojasnil, da smo v zadnjem času soočeni predvsem z nezakonitimi migracijskimi tokovi, ključno pa je, da je struktura prebežnikov drugačna kot pred meseci. ""Tveganje, da se med njimi pojavijo osebe, ki predstavljajo varnostno tveganje, je vedno večje. Zato je pomembno, da smo ves čas budni, in bom vztrajal, da ob humanitarnosti zagotavljamo tudi varnost,"" je poudaril.
Konkretne rešitve v predlogu sta danes podprla tudi predstavnika koalicijskih DeSUS-a in SD-ja. Novela zakona o tujcih je namreč obtičala v vladnem postopku, potem ko je bilo tudi med koalicijskimi strankami zaznati razhajanja glede ukrepov v primeru spremenjenih prebežniških tokov, ki jih predvideva novela.
Glede novele si niso bili enotni niti v SMC-ju, kakšna natančno je zadnja različica zakona, pa ni povsem jasno. O podrobnih rešitvah v zakonu Cerar ni želel govoriti. A če bi se pojavili pomisleki glede ustavnosti, pričakuje, da ga bodo pristojne službe pravočasno opozorile. ""Imam zagotovila, da gremo lahko s postopkom naprej,"" je povedal, pri čemer oceno ustavnosti prepušča pristojnim službam v vladi in DZ-ju.
Vendar ne verjame, da ustava ureja zadeve tako, da bi lahko na primer nepredvidljive migrantske razmere pripeljale do nenormalnega delovanja države. Zato meni, da je v skladu z ustavo vse tisto, kar zagotavlja človekove pravice in normalno delovanje države.
Ob vprašanju najvišjega števila prebežnikov v Sloveniji je Cerar poudaril, da kriterija varnosti in integracijske sposobnosti ni mogoče opredeliti le s številko, pač pa gre tudi za strukturo ljudi, ki pridejo k nam. Ob tem je spomnil, da v našo državo prihajajo ljudje iz več varnih držav.
Brglez molči, za Grimsa premalo Notranja ministrica Vesna Györkös Žnidar je pojasnila, da je zakon pripravljen za primer, ko bi preostali mehanizmi EU-ja popustili in bi se migracijske razmere spremenile do te mere, da bi ogrožale javni red in notranjo varnost. Ukrepi, ki jih predlaga notranje ministrstvo, so tako usmerjeni v preprečevanje poslabšanja varnostne slike in zloma azilnega sistema, je dodala.
Predsednik DZ-ja in podpredsednik SMC-ja Milan Brglez, ki je bil doslej kritik novele, se o njej ne bo izrekal, dokler ne bo v DZ-ju, so sporočili iz njegovega kabineta.
Na seji je bil prisoten tudi poslanec SDS-a Branko Grims. Ukrepi se sprejemajo prepozno, zakon pa je ""bistveno prešibek"", je ocenil. Če se bodo razmere zaostrile do te mere, kot je pričakovati, je treba po njegovem mnenju še bistveno ostreje nastopati.
DZ bi lahko ukrepe podaljševal v nedogled Osnutek novele zakona določa več novosti. Za primere spremenjenih migracijskih razmer je bil dodan 10. b člen. Ukrepe, ki jih ta člen uvaja, mora potrditi DZ z dvotretjinsko večino prisotnih poslancev, veljajo pa lahko največ šest mesecev, a jih je na predlog vlade mogoče vsakič znova podaljšati za šest mesecev, če za to obstajajo razlogi (to oceno poda MNZ). DZ na predlog vlade ali pa najmanj 10 poslancev odloči tudi o prenehanju uporabe ukrepa, in sicer z večino glasov vseh poslancev.
Po omenjenem členu policija tujcu, ki ne izpolnjuje pogojev za vstop, ne dovoli vstopa. Tujca, ki je bil po tem merilu zavrnjen, policija napoti v državo, iz katere je nezakonito vstopil. To policija lahko stori, tudi če je tujec zaprosil za azil, a je v državo vstopil nezakonito.
Ob tem novela določa, da se ti ukrepi ne uporabljajo, kadar je neposredno ogroženo življenje tujca ali kadar bi zdravstvene okoliščine očitno onemogočale izvedbo ukrepa ali kadar se ocenjuje, da gre za mladoletne osebe brez spremstva, za katere se domneva, da so stare največ 14 let.
Za mnoge sporne rešitveMNZ je prvotno različico novele zakona o tujcih nekoliko popravil, vendar pravni strokovnjaki in predstavniki nevladnih organizacij opozarjajo, da so predlagani ukrepi še vedno ustavnopravno sporni. Predlagana novela predvideva, da bi zaporo meje morali podpreti dve tretjini vseh poslancev.
""Koncept, ki naj bi ga uvedel zakon, ostaja nespremenjen. DZ se lahko odloči, da popolnoma zapre meje za kogar koli, ali za prosilce za azil ali za ljudi, ki nezakonito prečkajo mejo,"" je za Radio Slovenija opozorila direktorica Mirovnega inštituta in strokovnjakinja za azilno pravo Neža Kogovšek Šalamon.
Slovenija tudi ne bi smela zavrniti vstopa prebežnikom, ki bi jim v državi, v katero bi jih vrnili, grozilo mučenje ali nečloveško ravnanje, ter tistim, ki so mlajši od 18 let. Kogovšek Šalamonova poudarja, da ni jasno, kako bo mejna policija sploh lahko izvajala zakon: ""Policist na meji ne more ugotoviti, kdaj bi lahko komu grozilo mučenje ali nečloveško ravnanje v primeru vrnitve, kdo je mladoleten, kdo potrebuje zdravniško oskrbo, če vsakega posameznika posebej ne obravnava ali če z njim ne opravi osnovnega razgovora.""
Pravni strokovnjaki opozarjajo, da predlagani ukrepi niso v skladu z mednarodnim pravom in da bi zaradi kolektivnega zavračanja prebežnikov Slovenijo lahko doletela tudi obsodba na Evropskem sodišču za človekove pravice."
http://www.rtvslo.si/svet/po-smrti-prebeznice-upor-prebeznikov-blizu-benetk/411585,prebežnik,269,"
					4. januar 2017 ob 07:09,zadnji poseg: 4. januar 2017 ob 07:30
					Conetta - MMC RTV SLO, Radio Slovenija","
B. V.
",Po smrti prebežnice upor prebežnikov blizu Benetk,"Prebežniki v nastanitvenem centru v vasi Conetta blizu Benetk so se uprli po tem, ko je umrla 25-letnica iz Slonokoščene obale. Upor je razkril slabe razmere, v katerih živijo prebežniki.
Prebežniki se pritožujejo, da je pomoč Sandrini Bakayoko, ki je, kot je pokazala obdukcija, umrla zaradi pljučne tromboembolije, prišla prepozno, kar so reševalne službe sicer zanikale. Prebežniki so po poročanju ruske televizije RT dejali, da je reševalno vozilo prišlo osem ur po tem, ko so ga poklicali, Bakayoko pa naj bi umrla, potem ko so prišli reševalci. Tamkajšnja policija in reševalne službe nasprotno trdijo, da je prišlo reševalno vozilo le okoli 20 minut po klicu.
Okoli 40 ljudi se je tako v noči na torek zabarikadiralo v zabojnike, v katerih živijo, in zadržalo 25 zaposlenih, je za Radio Slovenija poročal Janko Petrovec. Protesti so se vrstili ves dan, kot poroča RT, pa naj nihče od delavcev v centru ne bi bil poškodovan.
Prenatrpan centerV centru, ki ga upravlja zadruga Ecofficina, prebiva 1.360 ljudi, čeprav so zmogljivosti omejene na petsto. RT poroča, da je bilo poslopje sprva namenjeno nastanitvi le 15 ljudi. Že pred incidentom naj bi bila po poročanju radia Il Sole-24 Ore uprava centra pod preiskavo zaradi sumov goljufije in slabega ravnanja z ljudmi.
Upor je razkril slabe razmere v neogrevanih zabojnikih in šotorih. Ker Italija vse doslej ni poskrbela za sistemsko rešitev prebežnikov, se bodo morda podobni incidenti nadaljevali.
Iz Conette, kjer živi samo 190 vaščanov, poročajo o stalnih napetostih med frankofonskimi prebežniki iz Slonokoščene obale in angleško govorečimi Nigerijci. Skupina prebežnikov je v torek protestirala tudi v Veroni, kjer so ustavili promet in uničili nekaj zabojnikov."
http://www.rtvslo.si/zabava/zanimivosti/iraska-begunka-in-makedonski-obmejni-policist-napisala-ljubezensko-zgodbo/411554,prebežnik,559,"
					3. januar 2017 ob 17:50
					Kumanovo - MMC RTV SLO","
K. S.
",Iraška begunka in makedonski obmejni policist napisala ljubezensko zgodbo,"Bobi Dodevski sploh ni bil na razporedu za delo tistega deževnega marčevskega dne, ko je spoznal svojo prihodnjo ženo. Dodevski, 35-letni makedonski obmejni policist, je bil na meji zgolj zato, ker je zamenjal kolega.
Med tisočerimi begunci, ki so tisti dan upali, da bodo prečkali mejo, je bila tudi Nura Arkavazi, 20-letna iraška Kurdinja, ki je v Evropo bežala s svojo družino - starši, bratom in sestro. Arkavazijevi so svoj dom v Dijali, z nasiljem prežeti vzhodni iraški pokrajini, zapustili na začetku leta 2016, nato pa začeli mučno pot na zahod prek Turčije, grškega otoka Lezbos, od tam pa v Makedonijo.
Ko so na meji čakali, da izvedo, ali lahko prečkajo mejo s Srbijo, je Nura spoznala Dodevskega, ki je, kot pravi, v njenih očeh videl nekaj posebnega. ""To je bila usoda,"" je dejal za BBC.
Ko se je par spoznal, je bila usoda beguncev v Makedoniji nejasna, saj so balkanske države vse bolj zapirale svoja vrata prebežnikom. ""Imela sem preproste sanje, da bi s svojo družino živela v Nemčiji,"" je povedala Arkavazijeva za AFP. Iračanka govori kar šest jezikov in ko je v precej slabem zdravstvenem stanju prišla na mejo, so jo usmerili k Dodevskemu, ker je kot eden redkih govoril angleško. ""Prvič, ko sem prečkala mejo, sem imela zelo visoko vročino in sem večkrat padla. Bobi je nemudoma poklical Rdeči križ, da me rešijo,"" pa je povedala za BBC.
""Nekaj v njenih očeh ...""Dodevski je skušal ostati profesionalen, a ena izmed njegovih kolegic je hitro opazila znake Kupidove puščice, priznava. Kot se spominja Arkavazijeva, je Bobijeva sodelavka okrcala njegovo pomanjkanje zbranosti in mu dejala: ""Oh, mislim, da si zaljubljen in ti je nekdo tu na meji zmešal pamet!"" ""Po tem sem govorila z njim in začutila, kot da bi me nekaj presvetlilo. Želela sem si še govoriti z njim,"" se spominja.
Dodevski pa: ""Videvam veliko, veliko deklet - morda nekatere tudi lepše od Nure. A v Nurinih očeh sem videl nekaj posebnega in sem si rekel, da je to to in da jo moram vzeti za svojo ženo!""
Ko je Nura okrevala, je začela pomagati lokalnemu Rdečemu križu. Preostali begunci v začasnem begunskem taborišču Tabanovce so čakali samo na novice o svojem statusu, a ob robu tega sta se Nura in Bobi po tiho zbliževala. On je peljal njo in njeno mamo na bližnje tržnice, da sta si nakupili oblek in hrane, njo pa je očaralo, kako se je, v nasprotju s svojimi resnejšimi sodelavci, sproščeno igral z begunskimi otroki.
Pričakujeta prvega otrokaIn nekega dne aprila, ko je par odšel na večerjo v eno izmed bližnjih restavracij, je on sklenil, da Nuro vpraša za roko. Kot se spominja ona, je bil vidno živčen - tresel se je in pil veliko vode. ""Rekla sem mu, ne, šališ se, ampak je kake desetkrat ponovil, ali bi se poročila z njim,"" razlaga Iračanka, ki je nazadnje privolila v to, da postane gospa Dodevski.
Par - ona je kurdska muslimanka, on pa pravoslavec - se je poročil v severnem makedonskem mestu Kumanovo, na svatbo pa je prišlo 120 gostov vseh veroizpovedi, vključno z njenimi kolegi iz Rdečega križa. In čeprav je njena družina uspešno prišla v Nemčijo, je Nura nazadnje ostala v Makedoniji s svojim možem in njegovimi tremi otroki, petčlanska družina pa živi v Kumanovem. Kmalu se jim bo pridružil še šesti član, saj je Nura v petem mesecu nosečnosti."
http://www.rtvslo.si/svet/protiteroristicni-ukrep-nemska-vlada-zeli-centralizirati-varnostne-sluzbe/411551,prebežnik,441,"
					3. januar 2017 ob 17:04
					Berlin - MMC RTV SLO, STA","
K. Št.
",Protiteroristični ukrep: nemška vlada želi centralizirati varnostne službe,"Po terorističnem napadu na berlinskem sejmu je nemški notranji minister Thomas de Maiziere predstavil načrte za prenovo varnostnega aparata, ki bi ga centralizirali na zvezni ravni, čemur številni nasprotujejo.
S t. i. novim redom v varnostnih strukturah bi Nemčija odgovorila na izzive, ki jih prinašajo terorizem, množičen prihod prosilcev za azil in kibernetski napadi. Za to je treba zveznim oblastem po prepričanju ministra podeliti občutno več pristojnosti, kot jih imajo zdaj.
Ukrepanje zvezne policije je trenutno omejeno na železniške postaje, letališča in nadzor na mejah, po mnenju ministra pa je čas, da se nemški varnostni ustroj postavi na novo. V Nemčiji si namreč od konca nacizma pristojnosti na področju policije in nadzora delita zvezna država in 16 dežel. Glede na predloge de Maiziera pa bi zvezne obveščevalne agencije od zveznih dežel po novem prevzele operacije nadziranja in pooblastila za deportacijo neuspelih prosilcev za azil, prav tako pa bi se okrepile pristojnosti zvezne policije.
Napadalca bi morali iz Nemčije izgnatiMinister je predlagal tudi oblikovanje kriznega centra za vse službe, ki se ukvarjajo z vprašanji prebežnikov in boja proti terorizmu. ""Zvezna država ni pripravljena na katastrofe na nacionalni ravni, kot je bila tista 19. decembra v Berlinu,"" je nadaljeval minister. Napad s tovornjakom na božični sejem v Berlinu, v katerem je bilo ubitih 12 ljudi, je med drugim razkril pomanjkljivosti znotraj varnostnih služb.
Osumljenemu napadalcu, Tunizijcu Anisu Amriju, ki so ga pred dnevi ubili italijanski policisti v Milanu, se je namreč uspelo izmuzniti nadzoru mreže varnostnih služb.
Amri, ki je prisegel zvestobo samooklicani skrajni Islamski državi (IS), je bil pod nadzorom nemških varnostnih služb od marca, a je nemška policija septembra lani nadzor opustila v prepričanju, da gre zgolj za manjšega preprodajalca mamil. Kot človeka, ki so mu zavrnili prošnjo za azil, bi ga morali že pred meseci izgnati, a je Tunizija potrebne dokumente posredovala šele po napadu v Berlinu.
Po mnenju de Maiziera, ki je tesen zaveznik kanclerke Angele Merkel, bi morali vzpostaviti posebne zvezne centre, v katerih bi več dni ali tednov zadrževali prosilce za azil, ki jim ni bila odobrena prošnja za azil. Na predlog se je že odzvalo več nemških dežel, ki so predlog zavrnile.
Kritični odzivi zveznih deželNotranji minister Hessna Peter Beuth (CDU) je ministrove načrte označil za nesmisel, češ da bi spodkopali zaupanje državljanov v dežele, pa tudi odprli vprašanje o celotnem varnostnem ustroju države, navaja nemška tiskovna agencija DPA.
Tudi notranji minister v Berlinu Andreas Geisel, član socialdemokratov (SDP), se je izrekel proti nadaljnji centralizaciji varnostnih pooblastil na zvezni ravni. Po njegovem mnenju so deželne varnostne službe bolje opremljene za hitrejšo identifikacijo lokalnih skrajnežev, zaradi česar so sposobne tudi hitreje ukrepati kot manj odzivne osrednje oblasti."
http://www.rtvslo.si/begunska-kriza/foto-obupne-razmere-za-prebeznike-v-zapuscenem-beograjskem-skladiscu/411530,prebežnik,144,"
					3. januar 2017 ob 13:55
					Beograd - MMC RTV SLO","
B. V.
",Foto: Obupne razmere za prebežnike v zapuščenem beograjskem skladišču,"V Beogradu v zapuščenem skladišču več kot 1.000 prebežnikov živi v obupnih razmerah brez sanitarij, vode in hrane. V Srbiji je okoli 7.000 prebežnikov.
V zapuščenem carinskem skladišču Jugošpeda živi več kot 1.000 ljudi, predvsem moških. Ženske in otroci namreč prebivajo v begunskih centrih po Srbiji. Prebežniki živijo v obupnih razmerah, hrano si iščejo po mestu in javnih kuhinjah.
Nekateri čakajo na dokumente, s katerimi bi se lahko odpravili v zahodno Evropo, drugi pa skušajo Srbijo zapustiti nezakonito prek močno zastražene meje z Madžarsko. Nemalo se jih s pomočjo tihotapcev vkrca v vozila in tovornjake in poskušajo svojo pot nadaljevati skozi Hrvaško in Slovenijo.
Vsak dan pride v Srbijo okoli 100 novih prebežnikov, uradno pa jih jo zapusti vsak dan okoli 20. V Srbiji je zaradi zaprtja balkanske begunske poti ostalo ""ujetih"" okoli 7.000 ljudi, ki želijo nadaljevati pot proti zahodu.
Foto: Klemen Bizjak/Bobo"
http://www.rtvslo.si/slovenija/ne-moremo-vec-vztrajati-pri-ideji-da-so-populisti-preprosto-zgolj-rasisti/411484,prebežnik,3986,"
					3. januar 2017 ob 06:52
					Ljubljana - MMC RTV SLO","
Luka Lukič
","""Ne moremo več vztrajati pri ideji, da so populisti preprosto zgolj rasisti.""","Celotna slika populizma je precej bolj kompleksna od poenostavljenih odgovorov, da gre zgolj za nestrpneže, poudarja italijanska sociologinja Giovanna Campani in dodaja, da mora populizem, da bi bil uspešen, vključevati tudi zaščito državljanov.
Prostor za vzpon populizma se je na stežaj odprl po tem, ko je neenakomeren razvoj, ki sta ga sprožila globalizacija in neoliberalizem, nacionalne države oropal njihovega pomena z vidika gospodarstva in blaginje. Táko, prazno označbo nacionalne države pa lahko populizem napolni z novimi pomeni. Gre za pojav, ki je poleg EU-ja prisoten še v ZDA in ne nazadnje tudi v Latinski Ameriki.
Docentka medkulturne pedagogike na Univerzi v Firencah je po diplomi iz filozofije in sociologije doktorirala iz etnologije na Univerzi v Nici. Poleg populizma se je raziskovalno ukvarjala tudi z migracijami in težavami, s katerimi so se srečevali njeni rojaki na poti v boljše življenje. Migracije ostajajo pomembna tema tudi danes, a Giovanna Campani poudarja, da so razlike med migracijami iz petdesetih ali šestdesetih let prejšnjega stoletja temeljile na želji po vzdrževanju družine v matični državi, medtem ko današnji mladostniki večino denarja porabijo za preživetje.
S Slovenijo ima delovne stike, saj je prav na temo populizma sodelovala z Mirovnim inštitutom. Nazadnje je Slovenijo obiskala na povabilo Slovenskega sociološkega društva, kjer je na sociološkem srečanju v svojem predavanju poudarila nekatere vidike množičnih migracij, s katerimi se srečuje Evropa. Čeprav je bila dolgo časa zagovornica odprtih meja, pa je sedaj prepričana, da je potreben širši premislek o tej temi, saj ne nazadnje odpiranje meja, kot lahko vidimo znotraj EU-ja, ne deluje. ""Romunija in Bolgarija kljub naporom njunih delavcev ostajata revni,"" poudarja.
V svojih delih se precej ukvarjate s populizmom, temo, ki je zlasti po brexitu in zmagi Donalda Trumpa na ameriških predsedniških volitvah v ospredju javnih razprav. V enem izmed svojih del skupaj s soavtorico Mojco Pajnik trdita, da je v sodobnem času globalizacija pod vprašaj postavila vlogo nacionalne države z vidika gospodarstva in blaginje, kar je prekinilo pogodbo med državo in državljani in v tem kontekstu populizmu omogočilo zapolnjevati izpraznjen pomen nacionalne države. Je torej populizem posledica vzpona neoliberalizma?
Gospodarski vidik je le en vidik populizma. V tem delu sva s kolegico opravili ideološko analizo populizma s pogledom na identitetno razsežnostjo populizma. Med pogovori smo ugotovili, da je bila slika precej bolj kompleksna in da je zavračanje globalizacije in še zlasti neoliberalne globalizacije pomembna prvina. Slednje je bilo prisotno ne le pri fašističnih, neofašističnih in skrajno desničarskih gibanjih, temveč tudi skupinam, ki ne sodijo v tradicionalni koncept fašizma, denimo pri Niglu Farageu ali Donaldu Trumpu. Nisem sicer prepričana, da bodo ZDA opustile neoliberalno globalizacijo, ki so jo same v veliki meri sprožile v času Ronalda Regana in Billa Clintona. Je pa gospodarski protekcionizem postal pomembna prvina populizma pri nagovarjanju t. i. »poražencev globalizacije«, čeprav ne maram tega izraza. Ta ideja gospodarskega protekcionizma se pojavlja tako pri nasprotovanju migracijam kot tudi pri brexitu, kjer je bil slogan ""povrnimo si nadzor"" (back in control), kar v prvi vrsti pomeni nadzor meja. To pa je tudi napad na globalizacijo, ki pomeni uvoz kitajskih izdelkov, ta pa jemljejo delovna mesta v Evropi. Pogosto je prisotna tudi kritika bank. Veliko populistov kritizira prav banke, se pravi, jih poganja gospodarski pragmatizem.
Torej mora sodobni populizem, če želi biti uspešen, vključiti tudi gospodarski pragmatizem? Prepričana sem, da gotovo. Ne moremo razumeti uspešnosti populizma brez prepoznavanja in razumevanja gospodarskega pragmatizma. Ne moremo več vztrajati pri ideji, da so populisti preprosto rasisti. To sicer je stališče, ki je v določenih skupinah lahko močnejše, ni pa edino. Drži tudi, da se lahko protekcionistična ideja včasih zdi protislovna, saj so nekateri populisti na svojem začetku zagovarjali neoliberalizem ali pa so se dojemali kot libertarni, a danes je vidik protekcionizma zelo pomemben. Viktor Orban, na primer, je izvedel nekatere ukrepe, ki so protekcionistični, kot je denimo prevzem nadzora nad madžarsko banko. Tudi v Italiji se pri nekaterih strankah, ki izhajajo iz neofašizma, pojavlja socialni diskurz, se pravi neka oblika socialnega neofašizma (la destra sociale). Na Poljskem je vladajoča populistična stranka znižala upokojitveno starost, s čimer je nasprotovala direktivam EU-ja. Ta vidik pa je prispeval tudi k uspehu Donalda Trumpa na ameriških volitvah, ki je obljubljal, da bo ustvarjal nova delovna mesta in jih zaščitil pred Kitajsko ter da se bo boril proti družbam, ki delovna mesta izvažajo v tujino. Tudi napoved, da bo določena delovna mesta ustvarjal skozi infrastrukturne projekte, je v nasprotju z idejo varčevanja in varčevalno politiko, čeprav še ni znano, kaj od napovedanega bo dejansko tudi uresničil, ampak take napovedi se prepletajo z identitetno politiko. Po drugi strani pa je Sarkozy v svoji kampanji tudi ciljal na identitetni diskurz kot nasprotovanje Marine Le Pen, a vendar imel varčevalni program. Uspešen populist pa mora vključiti oboje, tako identitetni diskurz kot tudi protekcionizem. Se pravi zaprtje meja ob nadzoru nad domačim gospodarstvom.
Pa vendar, če ostaneva pri Trumpu, mar ni paradoksalno, da je identitetni diskurz v tem primeru uspel oziroma da so »poraženci globalizacije« svoje upe položili v milijarderja? V Italiji smo imeli izkušnjo Berlusconija (smeh). Ni prvič, da ljudje delavskega razreda polagajo svoje upe v milijarderja. Berlusconi je bil sicer drugačen v smislu izjemnega nadzora nad mediji, Trumpu pa je večina medijev nasprotovala. Tukaj moramo biti pozorni na naracije, zlasti po uničenju levice - živimo pač v neoliberalnem svetu. V sedemdesetih so bile hegemonske naracije levo usmerjene, se pravi, je bila enakost obravnavana kot nekaj dobrega. V taki naraciji si lahko postal bogat, ampak si moral skrbeti tudi za skupno dobro. Potem pa je prišla neoliberalna hegemonija, ki se je takrat začela skozi Margaret Thatcher in Ronalda Regana. Thatcherjeva je trdila, da družba ne obstaja, temveč da obstajajo samo posamezniki. Ideologija je torej postal individualizem in osebni uspeh. Tako sta se tudi Trump in Berlusconi predstavljala kot posameznika, ki jima je kljub nasprotovanju dominantnih sil uspelo. To je naracija osebnega uspeha, ki pa mora biti dosežen brez pomoči obstoječega ""establišmenta"", ki se ga dojema kot skupino koruptivnih ljudi, ki podpirajo drug drugega. Posameznik, ki je individualno uspel v takem okolju, se dojemo kot nekdo, ki bo lahko to, kar je storil zase, storil tudi za druge. V primeru Berlusconija je bil glavni diskurz usmerjen v to, da je postal bogat, ker je inteligenten in zato ne bo potreboval javnega denarja, torej da bo protiutež politikom, katerih glavni cilj je kraja javnega denarja. V primeru Hilary Clinton pa se je zdelo, da je bogata, ker je profitirala skozi svoj položaj v politiki.
Zakaj pa se poraženci globalizacije sploh zatečejo k neoliberalnim naracijam, če je prav neoliberalizem prispeval k njihovemu položaju? To je odgovornost socialnih demokratov in vladajočih levic, ki so v celoti sprejele neoliberalno naracijo in niso predstavile alternative. Tisti, ki pa predstavljajo alternative, nimajo več hegemonije, temveč so stisnjeni v kot. Smo v obdobju, ko ne verjamemo več v reprezentativno demokracijo, saj so stranke kot poslovne enote, politika pa oblika poslovanja, v kateri so politiki povezani z velikimi korporacijami. Ne živimo več v demokraciji, temveč v postdemokraciji, saj se odločitve ne sprejemajo več v okviru politike, ampak v okolju tega poslovnega okolja, kjer so poslovneži skupaj s politiki. Veliko odločitev pa sprejmejo kar banke in korporacije same, politika pa jim zgolj sledi. V tem kontekstu stranke niso več prostor, kjer ljudje lahko izrazijo svoja stališča, šibki pa so tudi sindikati, zato je potreben vodja. Zato se išče nekoga, ki mu vsaj lahko zaupamo. Koncept vodje je ponovno postal pomemben, čeprav vsaj v Evropi v petdesetih in šestdesetih letih ni bil. V ZDA je sicer predsednik vselej moral biti tudi karizmatičen, v Evropi pa smo se nasprotno bali preveč karizmatičnih vodij, ki bi iskali neposreden stik z ljudmi. Stranke so bile v vlogi mediatorjev, sedaj pa je tega konec in ljudje iščejo vodjo.
Torej je populizem tudi alternativa tradicionalnim strankam, ki so izgubile stik z ljudmi in posledično legitimnost? Imajo tradicionalne stranke v tem okolju še kaj potenciala za ponoven vzpon? Obstajajo sicer stranke, ki delujejo kot tradicionalne populistične stranke, denimo peronisti v Argentini. Sicer pa je tudi argentinski politolog Ernesto Laclau izpostavil, da je posledica krize reprezentativne demokracije populizem, ki skuša vključiti prvine neposredne demokracije. To velja tako za levi kot tudi za desni populizem. V Evropi tako najdemo Podemos in Gibanje petih zvezd. Podemos se dojema kot leva sila, kot združena levica, ki je postkomunistična, poskušali pa so rekonstruirati progresivno levico, saj so socialni demokrati popolnoma odpovedali. Tudi Gibanje petih zvezd Beppeta Grilla je zanimivo, saj ne želi biti ne levo ne desno, temveč poskušajo pripraviti program z neposredno demokracijo preko spleta in tako odgovoriti na potrebe državljanov, pri čemer gibanje zavrača idejo gradnje tradicionalne stranke. Seveda so deležni tudi kritik, saj gre v osnovi resda za fluidno gibanje, a na koncu o vsem vedno odloča Grillo. A v Italiji so zelo močno gibanje in resna konkurenca Demokratski stranki.
Kako to, da Gibanje petih zvezd ostaja, kljub kritikam, resna konkurenca v italijanski politiki? Vzpon tega gibanja je neposredna posledica katastrofe Demokratske stranke. Ta je postopoma opustili vse levičarske ideje, podobno kot se je zgodilo v Grčiji in kot se bo, vse tako kaže, tudi v Španiji. Demokratska stranka je bila tako deležna številnih kritik, ne le od levice, ampak tudi od državljanov, ki so ji očitali neučinkovitost v vlogi Berlusconijeve opozicije. Ko je bil Berlusconi, tudi zaradi pritiskov EU-ja, prisiljen zapustiti svoj položaj, pa je sledila obupna vlada z Mariem Montijem, ki je vsilila varčevalne ukrepe, za katere je glasovala tudi Demokratska stranka. V nekaj mesecih so upokojitveno starost dvignili z 61 na 67 let, kar je povzročilo milijon brezposelnih.
Italija pa je tudi pod nenehnim pritiskom migracij. Se skozi migracije odpira možnost populističnim strankam ali gibanjem, ki bi svoj uspeh gradili na protimigrantski retoriki? Ne vem, ali so te migracije tako politično pomembne. Lega nord je sicer vpeljala rasistični diskurz do ilegalnih migracij, pa tudi v času Berlusconija so se kazali zametki tega, a Lega nord ni nikoli prejela več kot 15 odstotkov podpore, torej ne moremo reči, da je ta problem prešel v ospredje, kot v kaki drugi državi, kjer je to vprašanje združeno z identitetnim vprašanjem. V Italiji je mogoče na lokalni ravni ponekod tak diskurz uspešen, na nacionalni pa ne. Deloma tudi zato, ker veliko manjših poslovnežev izkorišča priložnost s poceni delovno silo.
Kar nas ponovno pripelje do gospodarskega pragmatizma ...Seveda. So pa tu tudi druge sile, ki ne dopuščajo vzpona rasizmu. Tudi papež Frančišek, ki je zelo priljubljen, v ospredje postavlja solidarnost, s čimer je tudi utrdil ugled Cerkve. Potem pa je tu tudi vlada, ki skuša vpeljati diskurz zagovornika migrantov, saj poskuša ves zaradi migracij zapravljen denar pridobiti nazaj v pogajanjih z Evropsko unijo. Veliko nevladnih organizacij pa je s prihodom beguncev odprlo tudi veliko novih, sicer prekarnih služb za mlade tudi z evropskimi sredstvi. Veliko je torej razlogov, da protimigrantski populizem še ni prevzel Italije. Ni pa še jasno, ali bo tako tudi v prihodnje, saj je bila Italija do sedaj le prehodna država, a zaradi zapiranja francoskih in švicarskih meja ti ljudje sedaj ostajajo v Italiji. Ni še jasno, kaj bo z njimi, a Italija ima že tako visoko stopnjo brezposelnosti, ti ljudje pa bodo to težavo, če bodo preveč podvrženi izkoriščanju, še poglobili. Potem moramo upoštevati tudi vse kriminalne združbe v Italiji, ki potrebujejo nove ljudi, kar lahko še postane težava, saj že obstajajo povezave med Camorro in nigerijsko kriminalno združbo. Položaj je, skratka, zelo nepredvidljiv.
Politični odnos do migracij je povezan tudi z neenotno politiko EU-ja, ki je že tako ali tako deležna številnih očitkov odtujenosti od državljanov in posledično demokratičnega deficita. Na tem področju se ni veliko spremenilo? To je po mojem mnenju prava tragedija.
Zakaj po vašem mnenju ne pride do sprememb? En vidik demokratičnega deficita je položaj državljanov, a tu je tudi demokratični deficit v razmerju moči med novimi in starimi članicami. Tudi to je del težave, saj je bila celotna EU zgrajena okoli sprave med Francijo in Nemčijo. Francija je tu sama oblikovala politiko, četudi mogoče ni bila vselej v njenem interesu. Potem so tu protislovja med nacionalnim interesom in interesom EU-ja, o katerem ne razmišlja nobena država. To je tudi razlog, zakaj so se odločili za tako grozne predsednike komisij, ki so bili zelo ranljivi. Že Baroso ni bil močan, Juncker pa tudi ni, saj ne poznamo njegovega ozadja. Komisija je tako samo birokratska institucija, po drugi strani pa je oligarhična elita s tem zadovoljna, saj se ji v času krize ni bilo vselej treba ukloniti demokratični izbiri. Francoski industrialci so bili zelo zadovoljni, da se je ob pomoči EU-ja uničilo sindikate. Margaret Thatcher jih je uničila neposredno, Francija pa skozi direktive EU-ja, podoben proces pa poteka tudi v Italiji. Nihče v vladajočem razredu si ne želi demokratičnega EU-ja, temveč zgolj upravljanje obstoječega na protisloven način.
Protislovje pa gotovo ne bo trajalo večno ... Gotovo ne. Slej ko prej bo to tudi prekipelo.
Je bil brexit znak za premislek o prihodnosti EU-ja? Nisem sicer prepričana, a upam si trditi, da ima večina prebivalcev Italije negativno mnenje o EU-ju. Italija je sicer bila del evropske skupnosti, zato je prisotna tudi nostalgija do te oblike povezovanja, ki je omogočala prost pretok in trgovino, a brez vsiljenih ekonomskih ukrepov. Ne verjamem, da bi vsi glasovali za izstop iz EU-ja, saj je tu tudi prisoten strah pred prihodnostjo ob lastni valuti, a večina Italijanov ima negativno mnenje o EU-ju.
Pa je kljub temu videti, da tudi tak okrnjen ugled EU-ja ni obravnavan kot svarilo pred prihodnostjo EU-ja ... Težava je v tem, da elite, vsaj tako mislim, ne želijo drugačne Evrope. Skušajo preživeti, kakor pač lahko. Nihče ne želi demokratične Evrope - in to je težava, ki bo trajala do ločitve. Nemčiji in Franciji ni v interesu demokratična Evropa. Lahko je denimo Malti ali pa Portugalski, a tu spet pride do izraza neenakomerna moč med članicami. Francija še vedno želi igrati pomembno mednarodno vlogo, čeprav so se že opekli, ker se njihove intervencije v Siriji in Libiji ne bodo dobro končale. Skušajo pa ostati v varnostnem svetu in se ne bodo odrekli svoji mednarodni vlogi na račun EU-ja. Obenem pa si želijo tudi EU, ki bi jo vodili, saj je Nemčija močna gospodarsko, ne pa tudi politično. Francija meni, da z vplačevanjem v proračun EU-ja naredi dovolj, a na primeru Grčije smo videli posledice tega.
Vsiljeni varčevalni ukrepi pa tlakujejo pot nacionalizmu in želji po močnejših nacionalnih državah ... Absolutno. To je zelo jasno. V začetku varčevanja sem tudi sama zagovarjala protinemški diskurz, vendar to ni tako enostavno, to poudarja tudi ekonomist Jacques Sapir. Nemčija bi bila uničena, če bi prevzela vlogo financiranja šibkejših gospodarstev, kot ga je leta prevzemala severna Italija za Sicilijo ali jug in ni deloval. Ko imaš skupaj dve drugačni gospodarstvi, se tok premakne k močnejšemu. Nemčija ne more zagotavljati sredstev za celotno Evropo, da bi se na ta račun krepile šibkejše ekonomije, kot recimo Bolgarija in Romunija. Nemčija dela tisto, kar je v njenem interesu, sicer na brutalen način, ampak obenem nima dovolj moči, da bi poganjala Združene države Evrope.
Veliko ste se ukvarjali tudi s pretokom delovne sile, ki naj bi po oceni mednarodne organizacije dela (ILO) pripomogel h krepitvi šibkejših gospodarstev. Je to v resnici učinkovito?Drži sicer, da obstaja evropska elita mladih ljudi, ki se počutijo Evropejce in lahko potujejo in je to zanje zanimivo, ampak vedeti moramo, da je veliko notranjih migracij povezanih z nekvalificiranim delom. Za Italijo veliko težavo predstavlja prav večje število izseljencev kot priseljencev, s čimer se je treba spopasti. Kljub prihodu 170 tisoč priseljencev se je več kot 200 tisoč Italijanov odselilo. V preteklosti je sicer obstajala ideja, da bo nekdo šel v tujino in pošiljal denar domov, kar naj bi prispevalo tudi k gospodarstvu matične države, ampak te nove migracije mladih ljudi niso take. Mladi Italijani in Španci, ki recimo gredo v London in tam delajo v gostilni ali restavraciji, ne pošiljajo denarja domov, temveč ga porabijo za svoje življenje v Londonu, obenem pa jih doma ne čaka nič, k čemur bi se vrnili. Tukaj je potreben premislek, ali bomo te migracije zajezili ali pa bomo poskušali odhode nadomestiti s priseljenci in recimo spodbudili Senegalce k revitalizaciji vasi v Kalabriji. Osebno temu ne nasprotujem, a je vendarle potreben premislek in načrtovanje, ne pa zgolj vse prepustiti silam trga. Dejstvo je, da so ljudje podvrženi miselnosti, da zanje v državi ni prihodnosti, kar je precej drugače od migracij iz petdesetih in šestdesetih let prejšnjega stoletja.
Ali to mogoče odpira vrata tudi populizmu, ki bi bil zazrt v preteklost. Ne nazadnje je Trump nastopil s sloganom ""Naredimo Ameriko spet veliko"", je kaj takega možno tudi v Italiji? Zadnji, ki je to poskušal, je bil Mussolini (smeh). Renzi sicer vpeljuje tovrsten diskurz, a v Italiji so možnosti za kaj takega le v nekaterih pokrajinah. Italija je država, ki je bila že dolgo zelo razdeljena, zlasti po neuspešni reunifikaciji, saj imamo področja, ki so bogata, na eni in področja, ki so revna, na drugi strani. Del italijanskega gospodarstva je popolnoma vključen v EU, saj ga poganjajo močna podjetja, ki sodelujejo z Nemčijo, na drugi strani pa imate predele Neaplja, kjer je 60 odstotkov brezposelnih. To je tudi del težav neoliberalizma, saj povzroča razvoj nekaterih centrov na račun območij, ki stagnirajo. V Neaplju so nedavno sicer postavili tehnološki center, a to lahko zagotovi zaposlitev 5.000 ljudem, kar ni dovolj, da bi se razvilo celotno območje. To je težava neoliberalne strukture, ki bi jo morali bolje razumeti.
Neenakost v razvoju in globok prepad med recimo temu zmagovalci in poraženci globalizacije sicer ponuja podlago za sprožanje sprememb, a med poraženci ni videti enotnosti, ki bi jih povezala v skupen boj. Bi se strinjali s tezo, da je identitetni boj nadomestil razrednega? Deloma da. Zavedanje mehanizmov postdemokratičnih sistemov lahko predstavlja nekakšno skupno zavest, ampak ne bi rekla, da je to razredna identiteta. Zavedanje, da si izključen iz sistemov odločanja, ki so zelo pomembni, obstaja. Tu je Beppe Grillo zelo uspešen, saj govori o državljanih, a to pomeni državljane, ki se tega zavedajo. Tudi ideja skupnega dobrega še ni povsem izginila, obstajajo družbena gibanja, ki se ukvarjajo z idejo skupnosti, delitve, a ta skupna identiteta ni nujno tudi etnična. To, kar populisti počnejo, je, da se zatekajo nazaj k ideji nacionalizma in suverenosti. Slednja je pomembna, a bi morala biti povsem ločena od stare ideje nacionalne države kot etnične enotnosti. Se res nameravamo vrniti tja? Ne bi smeli opustiti ideje multikulturalizma, ampak bi morala skupnost temeljiti na skupnem interesu pred močmi, ki nam jemljejo prihodnost.
Ampak to vendarle predstavlja razredni boj. Na neki način da, le da ne gre več za proletariat oziroma delavski razred. Prej bi rekla, da smo se vrnili v čas francoske revolucije, ko ste imeli na eni strani aristokracijo in na drugi strani preostanek države. Vrnili smo se v to situacijo, kjer imate na eni strani veliko prebivalstva, kjer mogoče ni v celoti enotnega skupnega interesa, ki stoji proti oligarhiji. Neenoten interes v velikem delu prebivalstva pa je tisti, ki krepi populizem. V Latinski Ameriki je bil populizem uspešen na podlagi zavezništva med majhnim delavskim razredom in preostalimi kategorijami, kot so majhna podjetja, samozaposleni in podobno. Majhna podjetja so namreč danes tudi žrtve procesov globalizacije. Populisti, kot so Peron in Vargas, so spodbudili zavezništva proti oligarhom, ki so bili veliki lastniki zemljišč, povezani z mednarodnim kapitalom.
Je v tovrstnih zavezništvih moč iskati prihodnost za levico? Do neke mere bi rekla, da se levica vrača v bolj pristni obliki. Laburisti v Veliki Britaniji so za vodjo izbrali Corbina ter opustili večji del Blairovih idej ter se postopoma vračajo k razrednemu interesu. To je znak, da se tudi v tradicionalnih socialističnih strankah lahko pojavi vračanje v jedro levice. Na Portugalskem je tudi velik potencial za to. Tudi Bernie Sanders je skušal predstaviti nekaj levičarskih idej. Ampak to je odvisno od vsake države posebej.
V Grčiji pa je bila izkušnja s Syrizo vendarle drugačna? Syriza je bila katastrofa. Lahko se samo strinjam s tistimi, ki pravijo, da so skušali le izkoristiti razmere za preboj na položaj in v določenem trenutku niso zbrali dovolj moči, da se zoperstavijo močnejšim silam. Ne verjamem, da lahko manjše države kaj storijo, razen če so izolirana Islandija (smeh). Spremembe morajo priti v središčih moči. V Veliki Britaniji ali Franciji, saj je jasno, da manjše države, ki so po možnosti tudi pod bremenom dolga, ostajajo ujetnice in ne morejo narediti veliko. Težava pa je, da tudi Sanders in Corbin v tem trenutku nimata alternative. Vsi se strinjamo, da so neenakosti prehude, tudi Pikety in ekonomisti se sedaj s tem spopadajo, a sistem ostaja tak, kot je, s popolnoma prostim pretokom kapitala. Tega ne bo spremenil niti Donald Trump. Po svoje je tudi žalostno, da so se nekateri nekdaj bolj levo usmerjeni, obrnili k avtoritarnim izkušnjam kot nekaj pozitivnega.
To pa ni edini premik v levici. Sami ste izpostavili tudi spremembo diskurza pri levičarskih mislecih o množičnih migrantih. Ne nazadnje je tudi Žižek v svoji kritiki dejal, da je zgolj izpostavljanje humanitarnega vidika prebežnikov problematično. Tovrstni pomisleki pa vselej naletijo na oster odpor. Se je levica z omejevanjem premisleka o določenih vprašanjihzatekla k dogmatizmu?
Ta premislek sem izpostavila, ker menim, da je v tem trenutku zelo pomembno, da o tem razpravljamo. Več let sem tudi sama zagovarjala multikulturalizem in odprte meje. Ampak sama mislim, da moramo sedaj res analizirati vzroke za množične migracije. Ne le v Siriji, kjer je vojna, ampak v drugih državah. Katastrofa nekaterih afriških držav je povezana z neoliberalno politiko in politikami korporacij in njihovo grabežljivostjo. Moramo reči, da je ta prisilna migracija del razvoja, ki ga vsiljuje neoliberalna agenda. To bi morali premisliti tudi z vidika odpiranja mej. Bomo odprli meje zato, da bi dovolili multinacionalkam pokupiti celotna ozemlja držav, ki jih ti ljudje zapuščajo? Konec koncev: kdo pa je ustvaril vse te vojne, ki destabilizirajo območja, v katerih korporacije kupujejo zemljišča, ko jih ljudje zapustijo. Te težave moramo obravnavati neodvisno od politike do migracij. Potem pa je tu težava tudi z odgovorom na vprašanje, kaj bodo ti ljudje počeli v recimo Grčiji? Seveda je treba upoštevati človeško stisko, a kaj bodo ti ljudje počeli na Lesbosu? Upanje na službo za vse je v Grčiji nerealno.
Nedvomno temu sledi tudi izkoriščanje ...
Nekaj jih lahko izkoriščajo v kmetijstvu, a za večino tudi te možnosti ni, konec koncev pa tudi sami niso srečni, da so obtičali tam. Sicer moramo obdržati solidarnostni diskurz, saj sama nisem naklonjena diskurzu razlik med kulturami, treba pa je pogledati tudi, kaj se tam trenutno dogaja. Pomembno je obravnavati celotno sliko in se vprašati tudi, ali bi lahko sredstva, ki jih namenimo zaščiti meja, namenili naložbam, ki bi tem ljudem zagotovile delovna mesta. Drži sicer da veliko teh priseljencev ne more ostati v svojih državah, a brez upoštevanja širše slike obstaja tveganje, da bodo vsi ti priseljenci postali in ostali družbeno dno.
Kljub tem pomislekom pa je videti, da je diskurz razpet zgolj med populističnima tezama o odprtju oziroma zaprtju meja. Je sploh čutiti pripravljenost na premislek o širšem kontekstu teh težav? Ta skrajnost ne koristi nikomur. Tudi zagovarjanje odprtih meja je smiselno premisliti. Konec koncev vidimo, tudi znotraj EU-a, rezultat odpiranja meja. Romunija in Bolgarija sta še vedno revni državi, čeprav so delavci iz teh držav izkoriščani v gradbeniških delih v bogatejših državah. To so dejstva. Tudi vlaganje v zbirne centre za begunce ni odgovor, saj so ti centri grozni. Mislite, da bo zdravnik iz Sirije zadovoljen s tem? Vprašanje pa je tudi, koliko teh ljudi bo sploh imelo enake možnosti tu. Sama sem se ukvarjala z migranti iz Italije sredi sedemdesetih, ki so pri selitvah naleteli na številne prepreke, ampak so imeli vsaj nekaj opore tudi v dejstvu, da se lahko vrnejo. Ti ljudje, ki pa takoj ob prihodu zažgejo svoje dokumente, ker se bojijo deportacije, pa tega nimajo. Konec koncev pa ima vsak pravico tudi do svoje domovine, pa s tem ne mislim domovine v smislu tradicionalnih nacionalnih držav, temveč države, na katero se lahko obrne, če selitev spodleti. Če Trump res zapre mejo za Mehičane, imajo ti še vedno na voljo svojo državo, medtem ko te možnosti migranti iz kriznih držav nimajo."
http://www.rtvslo.si/svet/nov-mnozicni-poskus-podsaharskih-prebeznikov-da-pridejo-v-ceuto/411435,prebežnik,240,"
					2. januar 2017 ob 08:39
					Ceuta - MMC RTV SLO, Reuters","
B. V.
","Nov množični poskus podsaharskih prebežnikov, da pridejo v Ceuto","V poskusu 1.100 afriških prebežnikov, da splezajo čez ograjo španske eksklave Ceuta na severu Afrike, je bilo ranjenih 50 maroških in pet španskih policistov.
Od vseh prebežnikov, ki so hoteli na ta način priti v Ceuto, sta bila le dva uspešna, oba pa sta bila poškodovana med plezanjem čez šestmetrsko ograjo. Potrebovala sta bolnišnično oskrbo. Eden izmed policistov pa je izgubil oko, poroča BBC.
Poskus je predstavništvo španske vlade v Ceuti označilo za ""izjemno nasilnega in organiziranega"". Reuters poroča, da so prebežniki uporabili kamenje in železne palice, da bi vdrli skozi vrata in prišli do ograje, nato pa so se spopadli s policisti.
Nov poskus prebežnikov je sledil po tem, ko je več kot 400 ljudem decembra uspelo priti v Ceuto.
Večina vrnjena v MarokoVsako leto na stotine podsaharskih prebežnikov, ki v Maroku prebivajo nezakonito, poskuša vstopiti v španski eksklavi na severu Afrike, Ceuto in Melillo, od koder bi nato odšli v Evropo. Večino prebežnikov se na poti ustavi in vrne v Maroko, tisti, ki jim uspe priti čez ograjo, pa so pozneje vrnjeni v domovino ali izpuščeni.
Organizacije za zaščito človekovih pravic so kritične do Španije, ker dopušča, da se prebežnike takoj vrne v Maroko. Španske oblasti namreč z izogibanjem daljših postopkov za deportacije ljudem onemogočijo, da zaprosijo za azil.
Po podatkih Mednarodne organizacije za migracije je bilo leto 2016 najbolj smrtonosno za prebežnike v Sredozemlju. Na poti čez Sredozemsko morje v Evropo jih je namreč umrlo skoraj 5.000."
http://www.rtvslo.si/svet/za-angelo-merkel-islamisticni-terorizem-najvecji-izziv-za-nemcijo/411352,prebežnik,612,"
					31. december 2016 ob 09:22,zadnji poseg: 31. december 2016 ob 10:25
					Berlin - MMC RTV SLO","
B. V.
",Za Angelo Merkel islamistični terorizem največji izziv za Nemčijo,"Nemška kanclerka Angela Merkel je v novoletni poslanici dejala, da je islamistični terorizem največji izziv za Nemčijo, a da ostajajo ""svobodna, razumevajoča in odprta"" država.
Kanclerka je dejala, da je ""ogabno"", ko teroristična dejanja izvedejo ljudje, ki so iskali zaščito, poroča BBC. Pri tem je mislila na berlinski napad na božični sejem s tovornjakom 19. decembra, v katerem je umrlo 12 ljudi, glavni osumljenec pa je Anis Amri iz Tunizije, ki je v Nemčiji zaprosil za azil. Amrija je italijanska policija nekaj dni po napadu ubila na severu Italije.
Teroristom je Angela Merkel sporočila: ""Vi ste morilci, polni sovraštva, a ne določate, kako živimo in kako hočemo živeti. Mi smo svobodni, razumevajoči in odprti."" Po njenih besedah je bilo leto 2016 leto ""hudih preizkušenj"", dodala pa je, da je prepričana, da jih bo Nemčija prestala.
Nemčija je bila letos priča nekaj napadom, ki so jih izvedli prosilci za azil. Tako je najstniški prebežnik iz Afganistana na vlaku v Wuerzburgu s sekiro ranil pet ljudi, Sirec, čigar prošnjo za azil so oblasti zavrnile, pa se je razstrelil pred lokalom v Ansbachu, pri čemer je ranil 15 ljudi.
Več kot 900 napadov na prebežnike in centreOb tem so bili številni napadi na prebežnike in begunske centre. Urad nemške zvezne kriminalistične policije je po poročanju Deutsche Welleja sporočil, da je bilo letos do 27. decembra 921 prijavljenih napadov na begunske domove, od katerih naj bi jih imelo 857 skrajnodesničarsko ozadje.
Večina kaznivih dejanj je sicer povezanih s poškodovanjem lastnine, v več kot 150 primerih pa so bili napadeni prebežniki. Med napadi je bilo tudi 66 požigov. Napadov je sicer za okoli 10 odstotkov manj kot lani, a nekateri poslanci in poslanke so številke označili za ""strah vzbujajoče visoke"", poroča DW.
Merkel brani svojo politikoMedtem pa so napadi prebežnikov sprožili kritike na račun politike sprejetja več kot milijon prebežnikov leta 2015. V novoletni poslanici pa je kanclerka dejala, da podobe iz uničenega Alepa na severu Sirije kažejo, kako ""pomembno in pravilno"" je bilo, da je Nemčija sprejela ljudi, ki bežijo od vojne.
""Vse to se odraža v naši demokraciji, vladavini prava in vrednotah. Te so nasprotne svetu terorizma, polnega sovraštva, in mi bomo dokazali, da smo močnejši. Skupaj smo močnejši. Naša država je močnejša,"" je dejala.
Vse več prebežnikov zapušča NemčijoKot smo že poročali, pa je Nemčijo od začetka leta 2016 do novembra prostovoljno zapustilo okoli 55.000 prebežnikov. Nemški časopis Süddeutsche Zeitung navaja vladne podatke, ki kažejo, da se je večina ljudi vrnila v Albanijo, Srbijo, Irak, Kosovo, Afganistan in Iran. Leta 2015 je Nemčijo prostovoljno zapustilo 20.000 manj prebežnikov, ki niso upravičeni do azila ali so jim prošnjo zavrnili.
Ob tem so varnostni organi Nemčije sporočili, da so od januarja do novembra letos izgnali skoraj 23.800 ljudi, ki so jim oblasti zavrnile prošnjo za azil. Leta 2015 so izgnali skoraj 20.900 ljudi, ki jim je bila prošnja zavrnjena. Rekordno število prebežnikov, prispelih v Nemčijo, je škodovalo podpori Angele Merkel, na drugi strani pa je zrasla podpora skrajnodesničnarski stranki Alternativa za Nemčijo (AfD), ki med drugim pravi, da je islam nezdružljiv z nemško ustavo.
V bran tudi EU-juOb tem je nemška kanclerka še obsodila ""izkrivljanja"", zaradi katerih naj bi ljudje verjeli, da EU in parlamentarna demokracija ne delujeta več. Kot poroča Reuters, gre za odziv na AfD, ki pobira vse več glasov konservativcev, ki so volili kanclerkin CDU.
Kot je še dejala kanclerka, je EU ""počasen in težaven"", utrpel pa je udarec zaradi britanske odločitve za izstop. Unija bi se po besedah Angele Merkel morala osredotočiti na stvari, ki jih ""resnično lahko opravi bolje kot nacionalne države"".
Angela Merkel se bo prihodnje leto potegovala za četrti mandat na čelu nemške vlade. Volitve naj bi bile septembra."
http://www.rtvslo.si/svet/leta-2016-nemcijo-prostovoljno-zapustilo-okoli-55-000-prebeznikov/411148,prebežnik,267,"
					28. december 2016 ob 12:43
					Berlin - MMC RTV SLO, Reuters","
B. V.
",Leta 2016 Nemčijo prostovoljno zapustilo okoli 55.000 prebežnikov,"Od januarja do novembra 2016 je Nemčijo prostovoljno zapustilo 20.000 več prebežnikov, ki niso upravičeni do azila ali so jim prošnjo zavrnili, kot leta 2015.
Nemški časnik Süddeutsche Zeitung poroča, da je Nemčijo od začetka leta 2016 do novembra prostovoljno zapustilo okoli 55.000 prebežnikov. Časnik navaja vladne podatke, ki kažejo, da se je večina ljudi vrnila v Albanijo, Srbijo, Irak, Kosovo, Afganistan in Iran. Kdor odide, je upravičen do enkratne podpore do 3.000 evrov.
Varnostni organi Nemčije so za Reuters sicer sporočili, da so od januarja do novembra letos izgnali skoraj 23.800 ljudi, ki so jim oblasti zavrnile prošnjo za azil. Leta 2015 so izgnali skoraj 20.900 ljudi, ki jim je bila prošnja zavrnjena.
V porastu je tudi število prebežnikov, ki jih zavrnejo že na meji. Reuters navaja poročanje časnika Neue Osnabruecker Zeitung, da je policija v prvih enajstih mesecih zavrnila 19.720 prebežnikov, leta 2015 pa 8.913. Večina jih je bila iz Afganistana, Sirije, Iraka in Nigerije, bili pa so registrirani v drugih državah EU-ja.
Žrtve vojne da, drugi neNemčija je poostrila svoj odnos do priseljevanja v zadnjih mesecih. Nemška kanclerka Angela Merkel je ob vse manjši javni podpori za njeno politiko na tem področju dejala, da je ključno porabo sredstev osredotočiti na ljudi, ki bežijo pred vojno, in da naj se javna podpora vzdržuje z deportacijami tujcev v države, kjer jim ne grozi pregon. Od začetka leta 2015 je v Nemčijo prišlo več kot 1,1 milijona ljudi z Bližnjega vzhoda, Afrike in od drugod.
Niz napadov in varnostnih opozoril, v katere so bili letos vključeni prebežniki, je okrepil podporo protipriseljenske, skrajnodesničarske stranke Alternativa za Nemčijo (AfD)."
http://www.rtvslo.si/svet/unhcr-vse-vec-nezakonitih-deportacij-prebeznikov-na-balkanu/411118,prebežnik,371,"
					27. december 2016 ob 21:44
					Beograd - MMC RTV SLO","
B. V.
",UNHCR: Vse več nezakonitih deportacij prebežnikov na Balkanu,"Visoki komisariat ZN-a za begunce (UNHCR) opozarja na porast nezakonitih deportacij prebežnikov na t. i. balkanski begunski poti. Podobno opozarjajo tudi številne nevladne organizacije.
Predstavnica UNHCR-ja v Srbiji Mirjana Milenkovska je za francosko tiskovno agencijo AFP dejala, da je bilo iz držav na balkanski poti samo novembra izgnanih okoli 1.000 ljudi z Bližnjega vzhoda, Azije in Afrike, kar je po njenih besedah več kot prej.
UNHCR ni osamljen v opozarjanju na nezakonite izgone prebežnikov. Več nevladnih humanitarnih organizacij in aktivistov je prav tako dejalo, da se je povečalo število zakonito registriranih prebežnikov, ki so nezakonito izgnani iz Srbije v Bolgarijo in Makedonijo.
Ljudje prepuščeni mrazuSrbski aktivist Gordan Paunović iz skupine Info Park, ki pomaga prebežnikom, navaja primer sedemčlanske sirske družine, vključno z dveletnim otrokom, 16-letnim dekletom in dvema ženskama, ki je ""skoraj zmrznila"", ko so jo 17. decembra pustili v gozdu na -11 stopinjah Celzija in ji dejali, naj hodijo do Bolgarije, oddaljene okoli en kilometer.
Kot je dejal Paunović, je bila družina ""registrirana v Beogradu in na poti v begunski center, ko so jih varnostne sile odstranile iz avtobusa in jim strgale dokumente"". Na koncu je družino rešil običajen policist iz bližnjega mesta, ki so ga na to opozorili aktivisti. Zgodbo družine je potrdil tudi voznik avtobusa, je sporočil Beograjski center za človekove pravice, ki zastopa družino. Srbski minister za obrambo Zoran Đorđević je zanikal, da je bila v incident vpletena vojska.
V Srbiji je trenutno okoli 7.000 prebežnikov. Večina jih je nastanjenih v 13 uradnih sprejemnih centrih, okoli 1.000 pa jih spi v zapuščenih skladiščih.
Iz srbskega prehodnega centra v Preševu naj bi bilo novembra proti Makedoniji izgnanih 109 prebežnikov. Paunović je dejal, da so se vsi vrnili v Beograd in povedali enako zgodbo. Zbudili so jih ob 4. uri zjutraj in jih s policijskim kombijem odpeljali na sredo polja na meji z Makedonijo.
Izgnani kljub dokumentom Člani Makedonskega združenja mladih odvetnikov, ki ponujajo pravno pomoč prebežnikom, so prav tako ugotovili več primerov ljudi, ki so jih iz Srbije izgnali v Makedonijo, čeprav so imeli ustrezne dokumente v Srbiji, poroča AFP.
Več sto tisoč ljudi se je iz Grčije podalo proti Zahodni Evropi prek Balkana, Makedonije, Srbije, Hrvaške in Madžarske, preden je bila balkanska pot večinoma zaprta marca letos."
http://www.rtvslo.si/lokalne-novice/referendumska-pobuda-za-prebezniski-center-pristala-na-upravnem-sodiscu/411079,prebežnik,280,"
					27. december 2016 ob 13:05,zadnji poseg: 27. december 2016 ob 13:47
					Črnomelj - MMC RTV SLO, STA","
G. C.
",Referendumska pobuda za prebežniški center pristala na upravnem sodišču,"Civilna iniciativa, ki nasprotuje centru za prebežnike v Beli krajini, se je na upravno sodišče pritožila zaradi zavrnitve pobude za vložitev zahteve za razpis referenduma glede vzpostavitve prebežniškega centra v Črnomlju.
Civilna iniciativa je sporočila, da postavitev kakršnegakoli centra za ilegalne migrante predstavlja vprašanje, ki zadeva vse lokalne prebivalce in se z zavrnitvijo pobude za referendum ""pravzaprav ignorira volja ljudi, kar je nedopustno"".
Vložena pobuda za referendum je po navedbah civilne iniciative izpolnjevala vse formalne in zakonite pogoje, kar potrjujejo tudi ravnanja črnomaljske županje Mojce Čemas Stjepanovič, ki pobude ni zavrnila zaradi morebitnih formalnih pomanjkljivosti in tudi ni zahtevala nikakršne dopolnitve, menijo v iniciativi.
""To je nedopustno in nesprejemljivo, zato civilna iniciativa ne bo dovolila, da o tako pomembnem vprašanju odloča le peščica ljudi. Zaradi samovolje države in črnomaljske županje civilna iniciativa tudi ne bo dopustila, da se kakovost življenja naših družin v že tako zaostali občini še dodatno poslabša,"" so še zapisali v civilni iniciativi, ki pričakujejo, da bo upravno sodišče sledilo njihovim argumentom.
Za referendum naj ne bi bilo pravne podlageČrnomaljska županja na drugi strani trdi, da za referendum ni pravne podlage. Po njenih navedbah so pobudo zavrnili, ker ne gre za tematiko, ki bi bila v pristojnosti občine, zato občinski svet o njej ne bo odločal. V odzivu na pritožbo je povedala, da je bilo za pričakovati, da bo civilna iniciativa izkoristila vsa pravna sredstva.
""Po proučitvi pobude za vložitev zahteve za razpis občinskega referenduma v Občini Črnomelj, ki jo je podala Civilna iniciativa proti prebežniškemu centru v Beli krajini, smo na občini zaključili, da za izvedbo referenduma ni zakonske podlage, pa tudi prebežniško vprašanje ni vprašanje lokalne skupnosti oz. v pristojnosti občine,"" je ponovila stališče občine."
http://www.rtvslo.si/svet/tunizijec-ki-je-prisel-klat-krizarje-ubit-merklova-za-hitrejse-deportacije/410815,prebežnik,979,"
					23. december 2016 ob 10:43,zadnji poseg: 23. december 2016 ob 17:13
					Berlin - MMC RTV SLO, Reuters, STA","
K. T., B. V., A. V.
","Tunizijec, ki je prišel ""klat križarje"", ubit; Merklova za hitrejše deportacije","Italijanska policija je v petek zjutraj v Milanu ubila Tunizijca Anisa Amrija, napadalca iz Berlina, kjer je bilo v napadu s tovornjakom ubitih 12 ljudi, 48 pa ranjenih.
Kot poroča La Repubblica, sta moškega okoli 3. ure zjutraj na Trgu 1. maja v bližini železniške postaje Sesto San Giovanni ustavila policista, ki sta preverjala dokumente. Kot še poroča italijanski časopis, je zavpil ""Bog je velik"", potem pa izvlekel orožje in začel streljati nanju. Eden izmed njiju je bil pri tem ranjen v ramo.
Kot napadalca v Berlinu so ga identificirali na podlagi prstnih odtisov, so razkrili policijski viri. Italijanski notranji minister Marco Minniti je potrdil, da gre brez dvoma za Amrija.
Načelnik policije v Milanu Antonio De Iesu je sicer dejal, da niso imeli obveščevalnih podatkov, da je bil osumljenec za napad v Berlinu v Milanu, poroča Reuters. Moški se je vedel sumljivo, zato ga je policijska patrulja ustavila, je še dejal načelnik.
Iz Francije v Italijo Na prizorišču so policisti našli nahrbtnik, v katerem je bila vozovnica, s katere je razvidno, da je prišel iz Francije, in sicer je potoval iz Chamberyja do Torina, od tam pa do Milana, kamor je na glavno postajo prišel okoli 1. ure zjutraj. Od tam se je premaknil do postaje Sesto, kjer so ga potem okoli 3. ure zjutraj obkrožili policisti tamkajšnje policijske patrulje.
Na poziv, naj pokaže dokumente, je iz nahrbtnika izvlekel pištolo kalibra 22 in začel streljati, vmes pa se je zatekel za avtomobil. Policisti so odgovorili z ognjem in ga ubili. V streljanju je bil v ramo ranjen policist.
""Zjutraj sem obvestil kanclerko Angelo Merkel, da je bil Anis Amri ubit med operacijo,"" je na novinarski konferenci dejal italijanski premier Paolo Gentiloni in zagotovil, da je Italija pripravljena na teroristične grožnje.
Merklova: Nemške vrednote močnejše od terorizma Nemška kanclerka Merklova se je italijanskim oblastem in drugim partnerjem v Evropi zahvalila za pomoč v tem primeru. Na novinarski konferenci v Berlinu je dejala, da se je v telefonskem pogovoru s tunizijskim predsednikom Bejijem Saidom Essebsijem zavzela za hitrejšo in učinkovitejšo deportacijo Tunizijcev. Merklovi je najpomembnejša prav varnost državljanov, ob tem pa je opozorila, da grožnja terorizma še vedno obstaja. ""Naša demokracija, naša pravna država, naše vrednote, naša človeškost so nasprotje sovražnega sveta terorizma,"" je povedala Merklova in dodala, da bodo nemške vrednote močnejše od terorizma.
Vodja nemškega tožilstva: Preiskava se bo nadaljevala Prvi mož nemškega tožilstva Peter Frank je na novinarski konferenci dejal, da se bo preiskava po Amrijevi smrti nadaljevala. Osredotočila se bo na to, ali je imel napadalec sostorilce ali podporno mrežo, ali je bil poljski voznik tovornjaka ubit s pištolo, ki jo je uporabil v Milanu, in kako mu je uspelo pobegniti iz Nemčije v Italijo.
Videoposnetek: Prišli smo, da vas zakoljemo Medtem pa je tudi tiskovna agencija Amak, ki je povezana z Islamsko državo (IS), potrdila, da je bil v Milanu ubit napadalec iz Berlina. Amak je hkrati objavil videoposnetek, na katerem Amri prisega zvestobo vodji IS-ja, Abu Bakru Al Bagdadiju. V posnetku je napovedal maščevanje za kri muslimanov, ki so umrli v napadih zahodnih sil. ""Moje sporočilo križarjem: Prišli smo, da vas zakoljemo, svinje. Kri monoteistov (muslimanov) ne bo šla v nič,"" je povedal 24-letni Tunizijec na videoposnetku, za katerega ni jasno, kje je nastal. Ob tem je Amri muslimane pozval k napadom v Evropi.
Prstni odtisi Amrija v tovornjaku 24-letni Amri je bil glavni osumljenec za napad s tovornjakom v Berlinu. Tožilstvo je v četrtek potrdilo, da so v tovornjaku, ki je zapeljal v množico na sejmu, našli njegove prstne odtise in da je torej zelo verjetno on napadalec. Tiralico za njim so razpisali že v sredo.
Lokalni nemški mediji so poročali, da je Amrija osem ur po napadu ujela kamera pred mošejo, v katero menda pogosto zahajajo skrajni islamisti. Televizija RBB je objavila posnetek nadzorne kamere, na katerem je Amri pred mošejo v četrti Moabit, ki je štiri kilometre stran od prizorišča napada in le nekaj sto metrov od kraja, od koder se je tovornjak odpeljal proti božičnemu sejmu na Breitscheidplatzu.
Mošejo, ki jo je v četrtek preiskala policija, vodijo salafisti, ki se imajo za ""mošejo pripadnikov Islamske države v Berlinu"", je poročala televizija RBB, ki se sklicuje na prepise telefonskih pogovorov varnostnih služb.
Preiskovalci so domnevali, da se Amri, ki je bil do septembra pod nadzorom nemških varnostnih služb, še vedno skriva v Berlinu. Ena izmed prič je povedala, da ga je videla po napadu z veliko rano na obrazu, ki bi jo bilo treba zdraviti, poroča nemška tiskovna agencija DPA.
Odgovornost za ponedeljkov napad je prevzela t. i. Islamska država, čeprav za to ni ponudila nikakršnih dokazov. Po poročanju New York Timesa je bil Amri sicer najmanj enkrat v stiku s to skupino.
Zaradi požiga zaprt v ItalijiAmri je prispel v Italijo februarja 2011 skupaj z več tisoč prebežniki iz Tunizije, ki so se čez Sredozemsko morje podali po t. i. arabski pomladi. Nato je nekaj mesecev preživel v mladinskem centru blizu Catanie na Siciliji.
Oktobra istega leta je bil aretiran zaradi suma požiga, napada, ustrahovanja in poneverbe, zaradi česar je bil obsojen na štiri leta zapora. Kazen je prestajal v šestih različnih zaporih na Siciliji.
Med prestajanjem kazni so pristojni ugotovili 12 primerov nasilnega ali neprimernega vedenja, kar je bil tudi razlog za številne selitve med zapori, a po navedbah italijanskih pravosodnih virov ni kazal nobenih znakov radikalizacije.
Nemcem ga ni uspelo deportirati v Tunizijo Maja lani je bil Amri izpuščen iz zapora v Palermu, a je ostal pridržan v prebežniškem centru, saj so oblasti odredile njegov izgon iz države. Odredbe niso mogli izvršiti, ker tunizijske oblasti niso pravočasno odgovorile na zahtevo za njegovo identificiranje. Na koncu so ga izpustili in mu ukazali, da mora sam oditi iz Italije. Dva meseca pozneje je prišel v Nemčijo, kjer je zaprosil za azil, a mu ga niso odobrili. Želeli so ga deportirati v Tunizijo, a ga zaradi manjkajočega potnega lista niso mogli."
http://www.rtvslo.si/svet/nemcija-izdala-priporni-nalog-anisa-amrija-in-razpisala-100-000-evrov-nagrade/410605,prebežnik,839,"
					21. december 2016 ob 07:40,zadnji poseg: 21. december 2016 ob 21:51
					Berlin - MMC RTV SLO, Reuters, STA","
K. T., K. Št.
",Nemčija izdala priporni nalog Anisa Amrija in razpisala 100.000 evrov nagrade,"Nemške oblasti so po vsej Evropi izdale priporni nalog za Anisa Amrija, tunizijskega državljana, osumljenega napada v Berlinu, in nanj razpisale nagrado 100.000 evrov.
Nemško zvezno tožilstvo je kot osumljenca za ponedeljkov teroristični napad s tovornjakom na božičnem sejmu v Berlinu identificiralo 24-letnega Tunizijca Anisa Amrija. V tiralici so zapisali, da je lahko ""nevaren in oborožen"". Dodali so, da je visok 1,78 metra in težak okoli 75 kilogramov ter da ima črne lase in rjave oči. Nanj so razpisali nagrado 100.000 evrov za informacije, ki bi privedle do njegove aretacije.
Anis je na seznamu nemških obveščevalnih služb od letošnjega novembra, saj naj bi bil povezan z islamskim pridigarjem, ki so ga v Nemčiji aretirali zaradi domnevnega rekrutiranja islamskih skrajnežev. Nemške oblasti so Anisu zavrnile stalno bivališče, dobil pa je odlog za začasno bivališče, dokler ne dobijo njegovih dokumentov, in prav ta dokument so našli pod sedežem v tovornjaku, ki je zapeljal v množico na božičnem sejmu v Berlinu.
AFP je poročal, da tunizijska protiteroristična policija zaslišuje člane njegove družine, in sicer njegove starše, Amri ima tudi štiri sestre in brata. Iz Tunizije je odšel kot nezakoniti prebežnik leta 2011 in do lani živel v Italiji, kjer je bil obsojen na štiri leta zaporne kazni zaradi obtožb, da je zažgal šolo. Njegov oče je za tunizijski radio Mosaique dejal, da se je odpravil v Nemčijo lani.
Amri naj bi uporabljal šest različnih imen in tri različne narodnosti, poleg tunizijske še libanonsko in egiptovsko.
De Maizière previdenNemški notranji minister Thomas de Maizière sicer ni želel potrditi ugibanj, da je osumljenec za napad tunizijski prosilec za azil, povezan z IS-jem, temveč le to, da so na sledi novemu osumljencu.
Nemški dnevnik Allgemeine Zeitung iz Mainza je danes pisal, da policija po vsej državi išče domnevnega storilca, že omenjenega Anisa, ki je policiji znan pod najmanj tremi imeni. V kabini tovornjaka so namreč našli dovoljenje za začasno prebivanje z njegovim imenom. Agencija Reuters je sicer navajala poročanje Spiegla, da naj bi bil dokument lažen.
Osumljenec naj bi bil ranjen, saj naj bi v kabini nastal spor. Policija je našla tudi sledi DNK, ki naj bi kazale na to. Zaradi tega preiskujejo tudi vse ranjence v bolnišnicah. V napadu je bilo ubitih 12 ljudi, 48 jih je bilo ranjenih, od katerih jih je 12 še vedno v kritičnem stanju.
TARČA: Svarilo črnega decembra Pokol v Berlinu, atentat v Ankari, morija v Zürichu ... Takšna je podoba evropske celine v primežu terorizma. Kako varni smo sploh še v Evropi? Kje bo po porazu v Iraku in Siriji udarila Islamska država? Kako se razpleta sirska kriza, lahko prekrižani interesi velesil sprožijo nov begunski val? V Tarči z Mojco Širok.
Četrtek, 22. december, ob 20. uri na TV SLO1
Voznik tovornjaka umrl za posledicami strelnih ran""Prepričan sem, da bomo lahko že jutri ali v bližnji prihodnosti privedli novega osumljenca,"" je v torek zvečer za nacionalno televizijo ZDF povedal Andre Schulz iz zveze nemških kriminalističnih delavcev.
Dodal je, da imajo trdne dokaze in več sledi, ki jih preiskujejo, med drugim so se osredotočili na analizo DNK in podatkov GPS-a, ki so jih našli v tovornjaku, preverjajo pa tudi prenosne telefone, ki so jih našli na prizorišču. Policija preiskuje namige 500 ljudi, ki so se jim oglasili.
Medtem je obdukcija pokazala, da je bil poljski voznik tovornjaka v času, ko je tovornjak zapeljal med ljudi, še živ, umrl je za posledicami strelnih ran, ki so mu bile zadane pozneje, je še poročal Bild.
Odgovornost za napad prevzela Islamska državaNemški notranji minister Thomas de Maiziere je v torek zvečer sporočil, da preiskovalci preiskujejo več sledi. ""Slišali smo, da je odgovornost za napad domnevno prevzela Islamska država, ki je pravzaprav tolpa teroristov,"" je dejal za televizijsko postajo ARD. ""Preiskovalci preiskujejo več sledi.""
Kot je znano, je policija v torek zvečer izpustila pakistanskega prosilca za azil, saj preiskava ni dokazala, da je vpleten v napad. Kmalu zatem je Islamska država na svojem medijskem kanalu Amaq zapisala, da je napad izvedel ""vojak Islamske države"". Ob tem je de Maiziere zatrdil, da ""ne bodo počivali, dokler napadalec ali napadalci ne bodo ujeti"".
Varnostne ukrepe bodo prilagajaliBerlinski župan Michael Müller je sporočil, da so poostrili varnost po mestu. Na božičnih sejmih po mestu so namestili dodatne ovire in tam postavili dodatne policiste. ""Prava stvar, ki jo moramo narediti, je, da imamo odprte oči — treba je biti previden. Toda lahko se varno gibljete na javnih krajih. Ni treba biti panični.""
Medtem so v Berlinu znova odprli božične sejme, ki so bili po ponedeljkovem napadu zaprti. Varnostne ukrepe bodo povsod prilagajali trenutnim razmeram, je v torek napovedal de Maiziere, ki je ob tem poudaril, da se z ministri zveznih dežel strinjajo, da bi bila odpoved sejmov napačna odločitev. O ukrepih za okrepitev varnosti po napadu v Berlinu bo danes na izredni seji razpravljal notranjepolitični odbor spodnjega doma nemškega parlamenta, bundestaga.
Zapiranje cest okoli Buckinghamske palačeVarnostne ukrepe so poostrili tudi v Veliki Britaniji. V Londonu bodo tako po novem med tradicionalno menjavo kraljeve straže pred Buckinghamsko palačo, v kateri živi kraljica Elizabeta II, zaprte ceste v okolici."
http://www.rtvslo.si/lokalne-novice/obcina-ni-zakonske-podlage-za-referendum-o-azilnem-domu-v-velenju/410534,prebežnik,330,"
					20. december 2016 ob 12:04
					Velenje - MMC RTV SLO, STA","
A. Č., L. L.
",Občina: Ni zakonske podlage za referendum o azilnem domu v Velenju,"Referendum o občinskih sklepih v povezavi z izpostavo azilnega doma na območju Velenja ni mogoč, ker ne gre za splošni akt občine, prav tako vsebinsko zadeva ne spada v pristojnost občine.
Pobudo za vložitev zahteve za razpis naknadnega referenduma na občinske sklepe oz. zahteve o vzpostavitvi izpostave azilnega doma na območju Velenja je podala Civilna iniciativa proti sklepom o vzpostavitvi izpostave azilnega doma v Velenju. Prvopodpisani pod pobudo je velenjski mestni svetnik iz vrst opozicije Mihael Letonje (SLS).
Pravna služba velenjske občine je pobudo proučila in za mnenje zaprosila tudi ministrstvo za javno upravo, ki je pravno mnenje občine potrdilo, je novinarjem povedal direktor velenjske občinske uprave Iztok Mori.
Ministrstvo v odgovoru ugotavlja, da za izvedbo referenduma ni pravne podlage, ker ne gre za splošni akt občine, kot je to določeno v zakonu o lokalni samoupravi. Ne gre torej za statut, odlok, odredbo, pravilnik ali navodila, ampak za ugotovitveni sklep občinskega sveta, s katerim se je ta seznanil z namero države o vzpostavitvi izpostave azilnega doma na območju Velenja. Prav tako vsebinsko zadeva ne spada v pristojnost občine, saj azilni domovi spadajo v državno pristojnost notranjih zadev, so zapisali.
V odgovoru civilni iniciativi, ki ga je občina predložila medijem, pa občina navaja še, da lahko pobudniki zbrane podpise in zahtevo oz. pobudo posredujejo državnim organom, ki so pristojni za reševanje predmetne zadeve.
Civilna iniciativa: Župan se skriva za mnenjem ministrstvaV civilni iniciativi proti sklepom o vzpostavitvi azilnega doma v Velenju še proučujejo odgovore župana in ministrstva za javno upravo. Menijo, da župan ljudi zavaja in je protisloven, obenem pa se je skril za mnenjem ministra za javno upravo.
V iniciativi vztrajajo, da vlada še pred naselitvijo prebežnikov sprejme strategijo, ki bo omogočila pravično porazdelitev bremen. Hkrati zahtevajo zavezo vlade, da nihče izmed slovenskih državljanov ne sme imeti nižjega standarda, kot ga bo država zagotovila prebežnikom. Poudarili so, da so naloge tako vlade kot župana, da poleg tega, da skrbi za blaginjo in razvoj, predvsem skrbi za varnost državljanov in občanov."
http://www.rtvslo.si/svet/berlin-tovornjak-zapeljal-v-mnozico-na-bozicnem-sejmu-vec-mrtvih/410491,prebežnik,459,"
					19. december 2016 ob 20:41,zadnji poseg: 19. december 2016 ob 23:36
					Berlin - MMC RTV SLO","
K. S., A. K. K.
",Berlin: Tovornjak zapeljal v množico na božičnem sejmu; več mrtvih,"V Berlinu je tovornjak zapeljal v množico, zbrano na božičnem sejmu na Breitscheidplatzu ob spominski cerkvi cesarja Wilhelma. Najmanj devet ljudi je zaradi poškodb umrlo, najmanj 50 pa je ranjenih.
Videoposnetki s prizorišča prikazujejo podrte stojnice in ranjene ljudi na tleh.
Za zdaj še ni jasno, ali je šlo za nesrečo ali za načrtno dejanje, so pa priče povedale, da voznik ni zaviral, policija pa pravi, da prvi podatki kažejo na teroristični napad, čeprav še vedno dopuščajo možnost, da je šlo za ""strašno nesrečo"".
Tovornjak ukraden na PoljskemKot poročajo nemški mediji, je voznik po dejanju zbežal. Policija je prijela enega človeka, a njegova identiteta še ni znana, prav tako za zdaj niso uradno potrdili, ali gre za pobeglega voznika tovornjaka. V tovornjaku s poljskimi registrskimi tablicami je bil tudi sovoznik, ki pa je umrl. Policija je sporočila, da gre za polskega državljana.
Javil se je že lastnik tovornjaka iz Gdanska, ki je povedal, da naj bi bil tovornjak v ponedeljek ukraden na Poljskem. Lastnik tovornjaka je še povedal, da bi moral tovornjak v torek v Nemčijo odpeljati jeklo, vozil pa bi ga njegov sorodnik. Tega že ves dan ne more priklicati, kar bi lahko pomenilo, da se mu je kaj zgodilo.
Dogodek je priklical v spomin teroristični napad v Nici julija letos, ko je v Tuniziji rojeni storilec 19-tonski tovornjak zapeljal v množico na obalni promenadi, zbrani za ognjemet ob dnevu Bastilje, ob tem pa pokončal 86 ljudi.
Nemčija poostrila varnostVarnost so sicer letos okrepili po številnih mestih v Nemčiji, kjer pripravljajo priljubljene božične sejme, ki privabijo domače in tuje obiskovalce.
Na napad se je odzvala tudi nemška kanclerka Angela Merkel, ki je sporočila, ""da žaluje za mrtvimi v napadu"", ranjenim pa je obljubila vso podporo. Berlinski župan je dejal, da so razmere pod nadzorom, policija pa je vseeno prebivalce pozvala, naj ostanejo doma.
Dogodek spremlja tudi slovensko zunanje ministrstvo, ki je sporočilo, da za zdaj ni informacij, da bi bili med ubitimi in ranjenimi slovenski državljani. Premier Miro Cerar je na Twitterju zapisal, da je zgrožen nad napadom in da so njegove misli pa so z družinamižrtev in z nemškim ljudstvom.
Obsodbe napada ""za katerega se zdi, da gre za terorizem"" prihajajo tudi iz Bele hiše. Sporočili so, da so v stiku z nemškimi oblastmi in pripravljeni nuditi podporo in pomoč.
Če gre res za teroristični napad, bo to že peti letos v Nemčiji. Maja je nek moški na Bavarskem z nožem ubil enega človeka in ranil tri druge, nato je Nemec iranskega porekla s pištolo ubil devet ljudi v Münchnu, prebežnik iz Afganistana je na vlaku na Bavarskem z nožem poškodoval pet ljudi, sirski samomorilski napadalec pa se je razstrelil na glasbenem festivalu v Ansbachu in ranil 15 ljudi.
Zemljevid prikazuje Breitscheidplatz, kjer tovornjak zapeljal v stojnice."
http://www.rtvslo.si/svet/hrvaska-policija-pred-gotovo-smrtjo-iz-kombija-resila-67-prebeznikov/410388,prebežnik,142,"
					18. december 2016 ob 18:47,zadnji poseg: 18. december 2016 ob 19:44
					Slavonski Brod - MMC RTV SLO, STA","
K. Št.
",Hrvaška policija pred gotovo smrtjo  iz kombija rešila 67 prebežnikov,"Na avtocesti v bližini Novske so hrvaški policisti ustavili kombi, v katerem je bilo prenatrpanih 67 prebežnikov; zaradi zastrupitve z ogljikovim monoksidom so bili nekateri že v nezavesti.
42 ljudi so morali zaradi zastrupitve z ogljikovim monoksidom, dehidriranosti, lakote in prezeblosti prepeljati v bolnišnico.
Dva bolgarska državljana, katerih vozilo so ustavili v soboto zvečer, pa so aretirali. Osumljena sta pomoči pri nezakonitem vstopu na Hrvaško, pri čemer sta te ljudi spravila v smrtno nevarnost.
Po navedbah hrvaškega ministra za zdravje Milana Kujundžića nihče od hospitaliziranih ni več v smrtni nevarnosti, poroča srbska tiskovna agencija Tanjug.
Minister za notranje zadeve Vlaho Orepić je po navedbah Hine dejal, da jim je policija ""dobesedno rešila življenje"". ""Učinkovitost je večja od madžarske žice,"" je dodal. Prebežnike bodo po njegovih besedah vrnili ""tja, od koder so prišli"", saj da ""se ve, kako se zakonito vstopi na Hrvaško""."
http://www.rtvslo.si/svet/ob-svetovnem-dnevu-migrantov-poziv-k-zavracanju-ksenofobnih-politik/410350,prebežnik,367,"
					18. december 2016 ob 08:51
					New York, Ljubljana - MMC RTV SLO, STA","
B. V.
",Ob svetovnem dnevu migrantov poziv k zavračanju ksenofobnih politik,"Generalni sekretar Združenih narodov Ban Ki Mun je ob današnjem mednarodnem dnevu migrantov dejal, da je treba zavračati diskriminacijo in politiko, ki jo spodbuja ksenofobna retorika.
""Vsak migrant je človeško bitje s človekovimi pravicami,"" je zapisal Ban v poslanici, v kateri je opozoril, da smo bili letos priča številnim konfliktom, ki so prizadeli civiliste, številnim mrtvim migrantom, ki so umrli na begu, in porastu populističnih gibanj, ki migrante krivijo za nesreče v družbi.
Generalni sekretar ZN-a v odhajanju (mandat mu poteče konec leta) je sicer pohvalil deklaracijo, ki so jo države sprejele septembra v okviru begunskega in migrantskega vrha ZN-a. Ob tem pa je spomnil, da se morajo države zdaj držati obvez in z migranti ravnati sočutno in v okviru človekovih pravic.
IOM: Migracije niso invazijaGeneralni direktor Mednarodne organizacije za migracije (IOM) William Lacy Swing pa je poudaril, da na migracije ni treba gledati kot na invazijo. Opozoril je, da so migracije postale trend našega časa. ""Spremeniti moramo percepcijo migracij v javnosti in migrante bolje integrirati v družbo,"" je zapisal. Iz IOM-a so sporočili, da je letos na poti umrlo že več kot 7.000 migrantov, kar je največ doslej. Swing pa je v svoji poslanici zapisal, da bi lahko bila številka manjša, če bi bili migranti bolje obveščeni o nevarnostih na poti in priložnostih za boljše življenje bližje doma.
Vlada za razumevanje migracij ... in žicoSlovenska vlada je medtem sporočila, da so migracije stare prav toliko kot človeška zgodovina. V vladi so opozorili, da na migrante ne moremo gledati kot na številke, saj se za njimi vedno skrivajo zgodbe in usode ljudi ter da si trenutnih množičnih migracij ne smemo zapomniti po nestrpnosti, ksenofobiji in sovražni retoriki. Težiti je treba k spoštovanju človekovih pravic in spodbujanju strpnosti, so še sporočili z vlade.
Spomnimo, vlada se je novembra lani odločila za postavitev bodeče žice na meji s Hrvaško z namenom zaustavljanja prihoda migrantov oziroma prebežnikov, na mejo pa je poslala tudi vojsko, ki ji je parlament razširil pristojnosti.
Oglejte si video fotografinje Mance Juvan, ki je nastal v okviru projekta What Works. Video predstavlja izkušnje nekaterih slovenskih prostovoljcev, ki so pomagali prebežnikom. Video je v angleškem jeziku.
Solidarity, Not Charity by Manca Juvan from Magnum Foundation on Vimeo."
http://www.rtvslo.si/slovenija/slovenske-kapacitete-za-prebeznike-se-postopoma-zapolnjujejo/410302,prebežnik,234,"
					17. december 2016 ob 10:47
					Ljubljana - MMC RTV SLO","
Lucija Dimnik Rikić, Radio Slovenija
",Slovenske kapacitete za prebežnike se postopoma zapolnjujejo,"V Sloveniji se je število nezakonitih migracij v primerjavi z lanskim letom podvojilo. Pričakovati je, da se bo ta trend nadaljeval, saj v državah na zahodnobalkanski poti na odhod proti Evropski uniji čaka več tisoč prebežnikov.
V Sloveniji je trenutno skoraj 400 prebežnikov. V azilnem domu na Viču, kjer imajo prostora za 200 ljudi, na priznanje mednarodne zaščite čaka 167 prosilcev, v izpostavi na Kotnikovi 60, v Logatcu pa 62.
Ker so namestitvene zmogljivosti po državi že zdaj precej polne, notranje ministrstvo išče nove lokacije. A lokalne skupnosti begunskim centrom večinoma nasprotujejo. Za zdaj so le v Velenju pripravljeni sprejeti največ 30 prosilcev za azil.
Razmere obvladljivePolicija je marca letos pri nas naštela 20 nezakonitih prehodov meje, oktobra pa že 137, povečuje pa se tudi število prošenj za azil. Ta trend se bo po pričakovanjih vlade nadaljeval, saj na pot proti Evropski uniji samo v Srbiji čaka približno 10 tisoč prebežnikov.
Število prebežnikov pri nas je za zdaj obvladljivo, a na notranjem ministrstvu svarijo, da se begunski val lahko ponovi. Vlada je že pred časom zato pripravila novelo zakona o tujcih, ki zaostruje azilno politiko Slovenije.
Slovenija bi namreč po tem predlogu lahko zaprla meje za vse prebežnike, vstopa ne bi imeli niti prosilci za azil. Nevladne organizacije pa ob tem opozarjajo, da so predlagani ukrepi, ki jih je vlada za zdaj pospravila v predal, v nasprotju tako z ustavo kot tudi mednarodnim pravom."
http://www.rtvslo.si/kultura/drugo/ladja-smrti-z-morskega-dna-na-milanski-trg-kot-instalacija/410131,prebežnik,313,"
					15. december 2016 ob 10:16
					Rim/Milano - MMC RTV SLO, STA","
P. G.
",Ladja smrti z morskega dna na milanski trg kot instalacija?,"Lanskega aprila je v Sredozemskem morju potonila ladja z okoli 800 migranti na krovu, zdaj pa jo - potem ko so jo dvignili z dna morja - želi z več oskarji ovenčani mehiški režiser Alejandro Gonzalez Inarritu razstaviti kot instalacijo na milanskem trgu Duomo.
Inarritu načrtuje, da bi bila na ogled od 24. marca, torej dan pred papeževim obiskom v Milanu. Z instalacijo želi odpreti javno razpravo o problematiki migracij in doseči, da bi o tem spregovoril tudi papež Frančišek. Zdajšnji papež je namreč velik zagovornik pravic migrantov.
Mehiški režiser bi rad modro-rjavo ladjo do marca prihodnjega leta prepeljal s Sicilije v središče italijanske prestolnice mode in jo postavil na ogled nasproti tamkajšnje gotske katedrale. Po pisanju La Repubblice pa želi Inarritu ladjo razstaviti tudi drugje po svetu, da bi z njo opozarjal na tragedije, ki se dogajajo v Sredozemskem morju.
Ena največjih tragedij v sredozemskih vodahLadja se je 18. aprila lani prevrnila z okoli 800 prebežniki na krovu, potem ko naj bi trčila s portugalsko trgovsko ladjo, ki ji je prišla na pomoč. Po brodolomu so v morju našli 24 trupel in 28 preživelih, preostali so potonili z ladjo.
18 let zapora za kapitanaŠlo je za eno največjih tragedij prebežnikov v Sredozemlju. Do brodoloma je prišlo kakšnih 200 kilometrov južno od obale italijanskega otoka Lampedusa in okoli 100 kilometrov od libijske obale. V torek je sodišče v mestu Catania na Siciliji kapitana ladje obsodilo na 18 let zapora, njegovega pomočnika pa na pet let. Kapitana so obsodili zaradi večkratnega uboja, povzročitve brodoloma in sodelovanja pri nezakonitih migracijah.
Dostojen pokop umrlihItalijanska mornarica je izvedla veliko akcijo in ladjo, polno trupel, letos dvignila z dna morja. Skušali bodo identificirati pokojnike, saj bi jim italijanska vlada rada zagotovila dostojen pokop. S tem dejanjem bi radi simbolno izrazili spoštovanje vsem prebežnikom, ki umrejo na poti v zanje ""obljubljeno deželo"" Evropo, še poroča francoska tiskovna agencija AFP."
http://www.rtvslo.si/svet/v-kabul-iz-nemcije-prispeli-prvi-zavrnjeni-afganistanski-prosilci-za-azil/410126,prebežnik,378,"
					15. december 2016 ob 09:23
					Kabul - MMC RTV SLO, Reuters","
B. V.
",V Kabul iz Nemčije prispeli prvi zavrnjeni afganistanski prosilci za azil,"V glavno mesto Afganistana Kabul je prispela skupina 38 Afganistancev, prva, ki je bila izgnana iz Nemčije po tem, ko so prosilcem za azil zavrnili njihove prošnje.
Med več kot milijon prebežnikov z Bližnjega vzhoda, Afrike in od drugod, ki so leta 2015 začeli množično prihajati v Nemčijo, so bili tudi številni Afganistanci, po nemških podatkih pa so v letu 2016 predstavljali drugo največjo skupino prosilcev za azil, po Sircih.
Reuters navaja izkušnjo Alija Madada Nasirija, ki je dejal, da je v Nemčiji živel tri leta. ""Bilo je zgodaj zjutraj in spal sem še, ko so na moj dom prišli štirje policisti in me aretirali."" Kot je dejal, ni imel časa niti vzeti oblek, telefona in prenosnega računalnika. Vse to je, kot je dejal, moral pustiti za seboj.
Moški so bili v Kabul iz Frankfurta prepeljani s čarterskim poletom. Izgoni se odvijajo v skladu z oktobrskim dogovorom med Afganistanom in Nemčijo, sporočajo z nemškega notranjega ministrstva. Dogovor je v zadnjih tednih sicer sprožil proteste v Nemčiji. Njegovi kritiki opozarjajo, da velik del Afganistana ni varen in da bo vrnjeni ljudje morda žrtve povračilnih ukrepov. Afganistansko ministrstvo za begunce naj bi se ljudem pomagala vrniti domov. Z ministrstva sporočajo, da se je letos iz Evrope v Afganistan vrnilo okoli 10.000 ljudi. Naslednji čarterski polet, ki bo nove Afganistance vračal iz Nemčije, je predviden za januar 2017, sporočajo nemški mediji.
Množični prihod prebežnikov v Nemčijo je koristil protipriseljenskim političnim skupinam, kot je skrajnodesna stranka Alternativa za Nemčijo (AfD). Prejšnji teden je stranka kanclerke Angele Merkel poostrila odnos do migrantov, namestnik finančnega ministra Jens Spahn pa je dejal, da je treba znižati zakonske ovire za izgon ljudi.
Vojna v AfganistanuV Afganistanu poteka boj med vlado, ki jo podpira Zahod, in talibani, ki so povečali napade po umiku večine tujih enot leta 2014. Po vojaških ocenah zahodnih držav talibani nadzirajo ali skušajo nadzirati skoraj tretjino države. Število civilnih žrtev je skoraj rekordno. Vsako leto je ubitih ali ranjenih na tisoče ljudi. Ob vsem tem skuša vlada tudi gospodarsko razvijati državo.
""Vsi ljubijo svojo državo. Tudi jaz ljubim svojo, a kaj naj tu počnem,"" sprašuje 22-letni Mati Ullah, ki pravi, da v Afganistanu ni možnosti zaposlitve. ""Se moram pridružiti talibanom ali daešu,"" je vprašal, pri čemer je mislil na t. i. Islamsko državo."
http://www.rtvslo.si/svet/pahor-v-turciji-o-krepitvi-zaupanja-in-sodelovanja/410121,prebežnik,295,"
					15. december 2016 ob 07:45,zadnji poseg: 15. december 2016 ob 19:53
					Ankara - MMC RTV SLO, STA","
G. K., B. V.
",Pahor v Turčiji o krepitvi zaupanja in sodelovanja,"Borut Pahor začenja v Ankari dvodnevni obisk, na katerem se bo sešel s turškim predsednikom Recepom Tayyipom Erdoganom. Cilj obiska je krepitev zaupanja in sodelovanja med državama.
Čas, ki si ga je slovenski predsednik Borut Pahor izbral za prihod v Turčijo, je ključen, saj se bodo ravno danes na vrhu EU-ja v Bruslju pogovarjali o nadaljnji usodi odnosov s Turčijo. Ti se zaradi ukrepov po poskusu državnega udara ohlajajo, čeprav je za EU ključna zaradi zadrževanja prihoda prebežnikov na ozemlje EU-ja.
Kot so navedli v Pahorjevem uradu, je tokratni obisk v Ankari prvi uradni obisk voditelja katere od držav EU-ja v Turčiji po poskusu državnega udara 15. julija letos. Pahor se je v Ankari dopoldne že sestal s turškim premierjem Binalijem Yildirimom, popoldne ga čaka še pogovor s turškim predsednikom Erdoganom.
Vabilo turškega kolega je Pahor sprejel, da bi okrepil medsebojno zaupanje in sodelovanje med Slovenijo in Turčijo ter zlasti Evropsko unijo, pa tudi Turčijo in Natom, je pred odhodom na novinarski konferenci pojasnil slovenski predsednik. Za vse strani je namreč zelo pomembno, da se ohranja konstruktiven dialog.
Turčija ključ zajezitve prebežniške potiPorušenje zaupanja in dialoga med EU-jem in Turčijo ter zamrznitev pogajanj lahko vodita v odpoved marčnega sporazuma in verjetno obnovitev prebežniške poti skozi države Zahodnega Balkana, tudi Slovenijo, je še opozoril Pahor. Zaradi vprašanja beguncev je tudi v vitalnem interesu Slovenije, da se dialog med državama, pa tudi med EU-jem in Turčijo nadaljuje, je dodal.
Po turneji, med katero je nedavno obiskal Iran, Egipt in Jordanijo, je Pahor poudaril, da se tako tisti, ki Ankaro podpirajo, kot tisti, ki je ne, strinjajo, da je Ankara eden ključnih dejavnikov za končanje kriz na Bližnjem vzhodu.
V okviru uradnega obiska je predsednik Pahor položil venec pred grob ustanovitelja moderne turške države Mustafe Kemala Atatürka pic.twitter.com/Q1pusJFCn8"
http://www.rtvslo.si/evropska-unija/bruselj-za-podaljsanje-sankcij-proti-rusiji-turcija-z-nacrtoma-b-in-c/410120,prebežnik,634,"
					15. december 2016 ob 07:17,zadnji poseg: 15. december 2016 ob 21:43
					Bruselj - MMC RTV SLO, Reuters, STA","
G. V., G. K., K. Št.
","Bruselj 'za' podaljšanje sankcij proti Rusiji, Turčija z načrtoma B in C","Voditelji članic EU-ja so po pričakovanju izrazili podporo šestmesečnemu podaljšanju gospodarskih sankcij proti Rusiji in sprejeli zagotovila glede članstva Ukrajine v Evropski uniji.
Nemška kanclerka Angela Merkel in francoski predsednik Francois Hollande sta na vrhu v Bruslju poročala o izvajanju dogovorov iz Minska - ker Rusija dogovorov ne uresničuje, je bil poziv k šestmesečnemu podaljšanju gospodarskih sankcij pričakovan.
Voditelji pa so dosegli tudi dogovor o zagotovilih v povezavi s sporazumom o krepitvi vezi med EU-jem in Ukrajino, ki naj bi omogočil ratifikacijo tega sporazuma na Nizozemskem. Ključno zagotovilo je, da sporazum ne vključuje nikakršne zaveze glede članstva Ukrajine v EU-ju.
Nizozemska še ni prižgala zelene lučiTo pomeni, da sporazum Ukrajincem ne bi zagotavljal pravice do bivanja ali dela v EU-ju, države članice niso dolžne zagotavljati varnosti ali druge vojaške pomoči Ukrajini, prav tako pa ne predvideva novih finančnih obveznosti do Ukrajine. Sporazum se osredotoča na boj proti korupciji in spoštovanje demokratičnih načel.
Nizozemska je edina članica EU-ja, ki sporazuma z Ukrajino še ni ratificirala, saj so ga Nizozemci aprila na referendumu zavrnili. Nizozemski premier Mark Rutte je dejal, da ne more zagotoviti ratifikacije sporazuma o krepitvi vezi med EU-jem in Ukrajino ter da bi bil neuspeh pri ratifikaciji največje darilo za ruskega predsednika Vladimirja Putina.
Sporazum ima velik simbolni pomenKo je tedanji ukrajinski predsednik Viktor Janukovič konec leta 2013 zavrnil načrtovani podpis sporazuma, so se Ukrajinci odzvali s protesti, ki so sprožili menjavo oblasti in premik države od Rusije k EU-ju.
Sebastian Kurz tokrat spravljivejšiSicer pa so evropski voditelji na rednem vrhu v Bruslju razpravljali tudi o razmerah v Siriji in migracijah ter odnosu s Turčijo. Pred prihodom na vrh EU-ja je bil danes glede vprašanja pristopnih pogajanj s Turčijo spravljivejši avstrijski zunanji minister Sebastian Kurz, ki je poudaril, da blokada ni znamenje moči in da ne sme trajati. Avstrija si mora po njegovih besedah prizadevati za podporo svojemu stališču, če te ni mogoče pridobiti, pa je treba sprejeti realnost.
Slovenski premier Miro Cerar pa je dejal, da mora EU ostati v dialogu s Turčijo in iskati stične točke ter da mora kot partnersko državo zelo jasno opozoriti na evropske demokratične vrednote in pri tem ne sme biti popuščanja.
Erdogan: Imamo načrt B in načrt CEU in Turčija sta spomladi dosegla dogovor, ki predvideva turško ukrepanje za zmanjšanje prihoda nezakonitih prebežnikov v Evropo v zameno za finančno pomoč, vizumsko liberalizacijo za Turke in oživitev pristopnih pogajanj Unije s Turčijo. Iz instrumenta za begunce v Turčiji je EU letos namenil že 2,2 milijarde evrov pomoči.
Po neuspešnem julijskem državnem udaru v Turčiji pa so se odnosi med stranema zaostrili predvsem zaradi za EU spornih ukrepov turškega predsednika Recepa Tayyipa Erdogana, ki po mnenju Bruslja šibijo pravno državo in parlamentarno demokracijo; med njimi so številne aretacije novinarjev, učiteljev in državnih uradnikov, pa tudi zahteva po ponovni uvedbi smrtne kazni.
Erdogan je, medtem ko gosti slovenskega predsednika Boruta Pahorja, dejal, da ima Turčija že pripravljena načrt B in načrt C, če bi pogajanja o vizumski liberalizaciji propadla, je poročal Reuters.
Bruselj zavezan migracijskemu dogovoruVoditelji članic EU-ja so v Bruslju sicer potrdili zavezanost migracijskemu dogovoru EU-ja in Turčije ter poudarili pomen popolnega izvajanja vseh njegovih vidikov. V povezavi z občutljivim vprašanjem učinkovite solidarnosti, ki naj bi nadgradila sporni sistem kvot za razporejanje beguncev, so izpostavili le, da učinkovita uporaba načel odgovornosti in solidarnosti ostaja skupen cilj.
Pozvali so tudi k pospešitvi izvajanja načrta za premeščanje beguncev iz Grčije in Italije v druge članice EU-ja, še zlasti mladoletnih oseb brez spremstva, ter izvajanja shem za preseljevanje beguncev iz tretjih držav v EU. Razprava o migracijah je bila osredotočena tudi na sredozemsko migracijsko pot, pri čemer vrh pozdravlja napredek v okviru partnerstev s petimi afriškimi državami tranzita in izvora: Nigrom, Nigerijo, Malijem, Senegalom in Etiopijo. Ob tem izpostavlja, da je mogoče premisliti tudi o razširitvi teh partnerstev na druge države."
http://www.rtvslo.si/crna-kronika/valon-hoxhaj-ni-priznal-krivde-izsiljeval-naj-bi-in-grozil/410008,prebežnik,327,"
					13. december 2016 ob 17:26
					Koper - MMC RTV SLO, STA","
Al. Ma.
",Valon Hoxhaj ni priznal krivde. Izsiljeval naj bi in grozil.,"Valon Hoxhaj, ki ga tožilstvo obtožuje, da je skupaj z bratom Shqipronom izsiljeval izolskega gostinca, na predobravnavnem naroku ni priznal krivde.
Obtoženi Valon Hoxhaj naj bi skupaj z bratom Shqipronom Hoxhajem izsiljeval najemnika izolskega lokala, pri tem pa mu grozil celo s strelnim orožjem. Valona je policija sredi junija prijela v odmevni kriminalistični akciji, Shqipron pa se je policistom izmuznil in je trenutno še na begu. Oba brata poleg tega preiskujejo tudi zaradi sodelovanja v kriminalni združbi, ki se je ukvarjala s preprodajo drog in orožja ter tihotapljenjem prebežnikov.
Državna tožilka Anja Štrovs je na tokratnem predobravnavnem naroku predlagala, da se za Shqiprona tudi v tej zadevi odredi pripor in razpiše mednarodno tiralico, saj je po njenem mnenju očitno, da je obtoženi še na begu in se ne misli udeležiti kazenskega postopka.
Odvetnica Monika Mavsar pa je temu predlogu nasprotovala, saj je bil Shqipron v tem postopku v fazi preiskave že zaslišan in je tudi podal svoj zagovor. Poleg tega vabilo zanj na obravnavo ni bilo izkazano, kar pomeni le to, da ni pogojev, da se zanj opravi predobravnavni narok. Kot je dodala, pa to nikakor ne kaže, da bi bilo sojenje zaradi njegove odsotnosti onemogočeno.
Valon: Nisem krivSodnik Gros je sklenil, da se postopek zoper Shqiprona izloči, v nadaljevanju pa se je o krivdi izrekel Valon, ki je v sodno dvorano prišel v spremstvu štirih pravosodnih policistov, opremljenih z neprebojnimi jopiči. Obtoženi, ki je bil v preteklosti že obsojen zaradi pretepa, krivde ni priznal. Njegov zagovornik Branko Gvozdić pa je predlagal določitev novega roka za nadaljevanje naroka zaradi predloženih novih dokazov tožilstva.
Tožilka je ugovarjala, češ da je obramba imela dovolj možnosti za vpogled v preiskovalni spis in seznanitev z dokazi, Gvozdić pa je opozoril, da bi bilo treba v določenem delu še presoditi o zakonitosti samih dokazov. Po polurni prekinitvi je odvetnik predlagal še pridobitev določenih spisov ljubljanskega sodišča.
Sodnik je ugodil obrambi in zaradi pridobitve dodatnega dokaznega gradiva predobravnavni narok preložil na 9. februar."
http://www.rtvslo.si/svet/kapitanu-nesrecne-ladje-s-prebezniki-18-let-zapora/409985,prebežnik,185,"
					13. december 2016 ob 14:17
					Catania - MMC RTV SLO","
G. V.
",Kapitanu nesrečne ladje s prebežniki 18 let zapora,"Italijansko sodišče je kapitana ladje, ki je potonila v Sredozemskem morju aprila leta 2015, ko je umrlo okoli 800 prebežnikov, obsodilo na 18 let zapora.
Tunizijski državljan Mohamed Ali Malek je bil obtožen, da je poveljeval ladji, ki je z libijske obale krenila proti Evropi, a je trčila v portugalsko trgovsko ladjo, ki ji je zaradi preobremenjenosti prišla na pomoč, nato pa potonila s prebežniki na krovu. Številni so ob brodolomu ostali ujeti v podpalubju ribiške ladje. Tragedijo je preživelo le 28 ljudi.
Do brodoloma je prišlo kakih 200 kilometrov južno od obale italijanskega otoka Lampedusa in okoli 100 kilometrov od libijske obale.
Večina žrtev je prihajala iz Eritreje in Senegala, med njimi pa so bili tudi prebežniki iz Sirije, Somalije, Sierre Leone, Malija, Gambije, Slonokoščene obale in Etiopije.
Na zatožni klopi sodišča v Catanii na Siciliji sta bila kapitan Malek in njegov 25-letni sirski pomočnik Mahmud Bihit, ki sta krivdo zanikala.
Brodolom velja za eno od največjih tragedij migrantov v Sredozemskem morju, čez katero se tisoči prebežnikov iz Afrike in Bližnjega vzhoda z dotrajanimi in pogosto prenatrpanimi plovili odpravljajo na nevarno pot proti Evropi."
http://www.rtvslo.si/begunska-kriza/mnozicno-povecanje-migracij-bi-ogrozilo-dolocene-osnovne-funkcije-drzave/409900,prebežnik,303,"
					12. december 2016 ob 16:44
					Ljubljana - MMC RTV SLO, STA","
Al. Ma.
","""Množično povečanje migracij bi ogrozilo določene osnovne funkcije države""","Položaj v zvezi z nezakonitimi prehodi meje je še vedno izjemno zahteven, je ocenila notranja ministrica Vesna Györkös Žnidar. Severne države so namreč vzpostavile nadzor na notranjih mejah.
Istočasno je položaj v južnih državah nepredvidljiv. Ravno razmere v Srbiji so za Slovenijo najbolj aktualne, je povedala ministrica v odgovoru na poslansko vprašanje na redni seji DZ-ja. Tam je namreč okoli 10.000 prebežnikov, ki azila v zahodni Evropi najbrž ne bodo dobili. ""Seveda pa je skrb vzbujajoče tudi to, da Grčija načrtuje prevoz migrantov z otokov na celino, kar lahko pomeni, da bo še večji porast ilegalnih migracij,"" je dejala, odgovarjajoč na vprašanje Vinka Gorenaka (SDS).
Osnutek zakona o tujcih še vedno ""v igri""V zvezi s predlogom zakona o tujcih, ki ga je vlada umaknila z dnevnega reda, se stališče ministrstva ni spremenilo. ""Rešitve niso v nasprotju ne z ustavo ne z mednarodnimi akti, ker če bi kdorkoli na ministrstvu menil, da krši te zelo pomembne akte, potem tega tudi ne bi predlagali.""
Organiziranega prevoza ne bo""Popolnoma jasno je, da tranzita ne bo. Na podlagi tega je mogoče sklepati, da bo prišlo do množičnega zaprosila za mednarodno zaščito v Sloveniji. Dolžnost države pa je, da sprejme vse ukrepe za zagotovitev varnosti in stabilnosti tudi v primeru množičnih migracij,"" je dejala. Spomnila je, da so zmogljivosti Slovenije za sprejem migrantov ""zelo omejene"".
""V primeru množičnega povečanja migracijskega toka lahko pride tudi do ogrožanja delovanja določenih osnovnih funkcij države, zlasti na področju azila,"" je opozorila. Po njenih besedah bi lahko tak položaj pripeljal tudi do zloma azilnega sistema ter celo ogrozil oskrbo, zdravstvo, izobraževanje, integracijo in tudi varnost.
""Slovenija bi lahko izkusila scenarije, kot so jih doživeli v Avstriji, Nemčiji in na Madžarskem, ko ljudje pravzaprav niso imeli kam ter so se potikali po postajah, parkih. Tega si ne želimo,"" je sklenila notranja ministrica Györkös Žnidarjeva."
http://www.rtvslo.si/begunska-kriza/okoli-400-prebeznikov-vdrlo-v-spansko-eksklavo-ceuta/409705,prebežnik,196,"
					9. december 2016 ob 19:24
					Ceuta - MMC RTV SLO, STA","
B. V.
",Okoli 400 prebežnikov vdrlo v špansko eksklavo Ceuta,"Okoli 400 prebežnikov je prebilo ograjo in vdrlo v špansko eksklavo Ceuta na maroški sredozemski obali. Pri tem so bili poškodovani trije prebežniki in dva policista.
Ograjo so prebežniki, večinoma iz podsaharske Afrike, prebili na dveh mestih. Šlo naj bi za največji posamični preboj ograje v desetletju.
Kot poroča BBC, je tamkajšnja televizija predvajala posnetke več deset prebežnikov, kako proslavljajo svoj prehod meje, drugi pa so izčrpani ležali na tleh z vidnimi urezninami na stopalih in rokah.
Večina tistih, ki jim je uspelo priti čez mejo, je pridržanih, okoli 20 odstotkov pa je pogrešanih, je dejal španski notranji minister Juan Ignacio Zoido.
Ceuta in Melilla sta majhni španski eksklavi na severu Afrike, predstavljata pa edino kopensko mejo Evropske unije z Afriko, zaradi česar sta priljubljena točka poskusov prebežnikov, da pridejo v EU.
Veliko ljudi umre v poskusuObe eksklavi sta obdani z visoko ograjo in prebežniki pogosto srečo poskusijo tudi s plavanjem ob obali. Leta 2014 se je takšen poskus za 15 ljudi končal tragično.
Tiste, ki skušajo preplezati ograjo ali jo prerezati, pa španski policisti pogosto preganjajo tudi s solzivcem in uporabo gumijastih nabojev, kar človekoljubne organizacije kritizirajo kot nehumano početje, poroča francoska tiskovna agencija AFP."
http://www.rtvslo.si/begunska-kriza/evropska-komisija-zadovoljna-z-begunskim-dogovorom-s-turcijo/409595,prebežnik,712,"
					8. december 2016 ob 17:26
					Bruselj - MMC RTV SLO, STA","
B. V.
",Evropska komisija zadovoljna z begunskim dogovorom s Turčijo,"Evropska komisija v migracijskih poročilih ugotavlja, da evropski migracijski načrti prinašajo pozitivne rezultate. To naj bi med drugim kazalo občutno zmanjšanje prihodov prebežnikov v Grčijo.
Komisija opozarja tudi na stalen napredek pri izvajanju marčevskega begunskega dogovora EU-ja in Turčije, ki močno omejuje prihod prebežnikov iz Turčije na ozemlje EU-ja, ""herkulska"" prizadevanja Italije in Grčije ter rekordno število premeščenih beguncev v novembru.
Komisija tako kljub zaostrenim odnosom med EU-jem in Turčijo poroča o ""stalnem napredku"" pri izvajanju begunskega dogovora, a ob ""številnih izzivih"". Od sprejetja dogovora je v povprečju 90 prihodov prebežnikov v Grčijo na dan, medtem ko jih je bilo oktobra lani v enem dnevu tudi 10.000, pojasnjujejo v Bruslju.
Napredek, kot razvoj ocenjuje komisija, je opazen tudi pri vračanju prebežnikov iz Grčije v Turčijo. Od prejšnjega poročila so vrnili dodatnih 170 ljudi, s čimer se je skupno število vrnjenih ljudi zvišalo na 1.187. Komisija vračanje označuje za prepočasno in izpostavlja pritisk na grške otoke.
Ustavitev postopkov proti Italiji in GrčijiZaradi ""herkulskih prizadevanj"" Italije in Grčije pri soočanju s prihodom prebežnikov v minulih mesecih je komisija ustavila postopke proti tema državama zaradi neustreznega jemanja prstnih odtisov in registracije prebežnikov, je povedal evropski komisar za migracije Dimitris Avramopulos.
Komisar je izpostavil tudi, da je bil november z več kot 1.400 premestitvami rekorden mesec pri izvajanju načrta za premeščanje beguncev iz Grčije in Italije v druge članice Unije, v okviru katerega naj bi članice EU-ja do jeseni prihodnje leto premestile 160.000 beguncev.
Skupno je bilo doslej premeščenih 8.162 ljudi, od tega 6.212 iz Grčije in 1.950 iz Italije. Slovenija je v okviru sheme za premeščanje beguncev v Uniji po podatkih komisije doslej sprejela 23 oseb iz Italije in 101 iz Grčije. Spomnimo, Italija je do 28. novembra sprejela 171.299 prebežnikov, ki so se prek Sredozemskega morja odpravili na čolnih in ladjah. Samo na grških otokih pa je v taboriščih več kot 16.000 prosilcev za azil.
Komisija sicer ocenjuje, da je mogoče premestiti vse upravičene prosilce do septembra prihodnje leto. Za dosego tega cilja bi morale članice odslej izvesti vsaj 2.000 premestitev na mesec iz Grčije in 1.000 iz Italije, od aprila prihodnje leto pa vsaj 3.000 iz Grčije in 1.500 iz Italije.
Komisija je zadovoljna tudi z izvajanjem sheme za preseljevanje beguncev iz tretjih držav v Unijo. V okviru te sheme so jih doslej preselili 13.887, medtem ko naj bi jih v skladu z dogovorom julija lani do jeseni prihodnje leto preselili 22.504. V okviru dogovora EU-ja in Turčije so doslej preselili 2.761 beguncev iz Turčije v EU. Slovenija je v okviru te sheme po podatkih komisije sprejela 20 oseb.
Komisija še ne razmišlja o sankcijah proti članicamKomisar Avramopulos poudarja, da so se sprva zelo slabi rezultati v minulih dveh mesecih precej izboljšali in da bo kmalu mogoče reči, da shema za premeščanje beguncev v Uniji deluje. Zato komisija za zdaj tudi še ne razmišlja o sankcijah proti članicam, ki niso dejavne na tem področju.
Avstrija, Danska, Madžarska in Poljska po navedbah komisije doslej niso sprejele še sploh nobenega begunca, ne v okviru sheme za premeščanje ne v okviru sheme za preseljevanje. Za Avstrijo zaradi velikega prihoda prebežnikov sicer velja delni začasni suspenz pri izvajanju načrta za premestitev.
Prvi podpredsednik komisije Frans Timmermans je dejal, da je napredek očiten tudi v prizadevanjih grških oblasti pri odpravljanju pomanjkljivosti v azilnem sistemu, kar omogoča priporočilo ponovnega postopnega uveljavljanja dublinske uredbe v Grčiji od 15. marca prihodnje leto.
Dublinska uredba določa, da je treba prošnjo za azil obravnavati v prvi državi vstopa v EU. V skladu z odločitvama Evropskega sodišča za človekove pravice in Sodišča EU-ja iz leta 2011 je Grčija zaradi sistemskih pomanjkljivosti pri obravnavi beguncev izvzeta iz te uredbe, kar onemogoča delovanje evropske azilne politike.
Komisar Avramopulos, ki prihaja iz Grčije, je sicer zatrdil, da vračanje prebežnikov iz drugih članic v Grčijo ne bo veljalo za nazaj, temveč le za tiste, ki bodo prišli v druge članice Unije iz Grčije od sredine marca 2017 naprej. Poudaril je tudi, da bo to veljalo le pod določenimi pogoji in le za nekatere kategorije prebežnikov.
Avramopulos je še poudaril, da kljub napredku t. i. begunske krize ni konec in da je treba nadaljevati prizadevanja za oprijemljive rezultate, ki bodo omogočili ponovno normalno delovanje schengenskega prostora brez nadzora na notranjih mejah, kar je eden ključnih ciljev evropskega migracijskega načrta."
http://www.rtvslo.si/svet/generalni-sekretar-nata-predlaga-podaljsanje-sankcij-proti-rusiji/409505,prebežnik,476,"
					7. december 2016 ob 18:54
					Bruselj - MMC RTV SLO, Radio Slovenija, STA","
B. V.
",Generalni sekretar Nata predlaga podaljšanje sankcij proti Rusiji,"Generalni sekretar Nata Jens Stoltenberg je na srečanju zunanjih ministrov Nata pozval k ohranitvi sankcij proti Rusiji. Rešitev za Ukrajino lahko prinese le diplomacija, še meni Stoltenberg.
Z razpravo o Ukrajini in Afganistanu so ministri članic Nata sklenili dvodnevno zasedanje v Bruslju.
Čakanje na novega ameriškega predsednika Donalda Trumpa in njegova za zdaj nejasna stališča glede Rusije po oceni nemškega ministra Franka-Walterja Steimeierja pomeni tudi, da ni napredka glede uresničevanja dogovora iz Minska, ki predvideva postopke za umiritev razmer v Ukrajini, je za Radio Slovenija poročal Matjaž Trošt.
Stoltenberg je dejal, da so prejšnji mesec zaznali močno okrepitev kršitev prekinitve ognja, prav tako niso umikali težkega orožja, kot to predvideva dogovor iz Minska. Generalni sekretar zahodne vojaške zveze je še opozoril, da je možno ta čas izslediti le 13 odstotkov težke oborožitve.
Mednarodno skupnost je pozval, naj ohrani pritisk na Rusijo z ohranitvijo gospodarskih sankcij. Evropska unija naj bi se o podaljšanju sankcij odločila ta mesec. Slovenski zunanji minister Karl Erjavec je dejal, da je prepričan, da bodo sankcije podaljšane.
Erjavec: Treba bo nameniti več sredstev za varnostErjavec je poudaril, da krepitev sodelovanja EU-ja in Nata pomeni, da bo treba v prihodnje za našo varnost nameniti več sredstev. Pri potrebi po krepitvi varnosti ne gre več za akademsko vprašanje ""več kruha ali več topov"", želimo si več varnosti, ki žal danes stane več kot v preteklosti, je dejal.
Evropejci se vse bolj zavedamo resnosti groženj, je še dejal minister Erjavec. Kar se tiče slovenskega proračuna za varnost, nas po njegovih besedah razmere silijo, da izdatke za varnost povišamo.
Prebežniki kot grožnjaKot grožnjo je Erjavec izpostavil tudi prihod prebežnikov. Kot je dejal, je Slovenija že namenila dodatna sredstva za policijo v času t. i. migracijske krize. In dejstvo je, da bo potrebna nabava določene opreme, da bomo lahko varni pred novimi grožnjami, vse to pa prinaša potrebo po povečevanju sredstev, je izpostavil.
To po Erjavčevih besedah velja ne glede na to, ali si to želijo vlada in ljudje. ""Ljudje si bodo to želeli tisti trenutek, ko se bodo počutili ogrožene. Vemo, kaj lahko pomeni nov migracijski val ali destabilizacija na Zahodnem Balkanu,"" je dejal in dodal, da so za vselej minili romantični časi, ko smo govorili o svetovni varnosti in tem, kako vojn ne bo več.
Slovenija pripravljena poslati vojsko v LatvijoDrugi dan zasedanja so se najprej sestale države, ki bodo sodelovale v okviru kanadskega bataljona v Latviji v sklopu povečanja navzočnosti zavezništva na vzhodu. To so poleg Kanade in Latvije še Španija, Italija, Poljska, Albanija in Slovenija.
Kdaj točno je pričakovati konkretne odločitve glede udeležbe, za zdaj ni znano. Erjavec ocenjuje, da bodo sprejete v prvi polovici prihodnjega leta. Slovenija naj bi prispevala do 50 ljudi v okviru enot za radiološko, kemično in biološko obrambo, ki naj bi bili nameščeni blizu Rige. O finančnem vidiku minister ni želel govoriti, saj da je to stvar obrambnega ministrstva."
http://www.rtvslo.si/evropska-unija/mladi-o-posledicah-izstopa-velike-britanije-iz-eu-ja/409440,prebežnik,598,"
					7. december 2016 ob 11:55,zadnji poseg: 7. december 2016 ob 21:43
					Ljubljana - MMC RTV SLO, Radio Slovenija","
Špela Šebenik, Radio Slovenija
",Mladi o posledicah izstopa Velike Britanije iz EU-ja,"Zakaj se je zgodil brexit, kakšne posledice bo prinesel Veliki Britaniji in kakšne drugim evropskim državam in v kakšni Evropi bomo živeli čez nekaj let? To so vprašanja, na katera so odgovarjali dijaki v drugi tekmovalni radijski oddaji projekta Gymnasium.eu.
Ali je za mlade, ki so večji del svojega življenja preživeli v Evropski uniji, izstop ene države iz zveze sploh razumljiv? Ali pa so tudi sami bolj evroskeptični? Svoja stališča in razmišljanja o brexitu ter vizije o Evropski uniji na Prvem programu Radia Slovenija so z nami delili dijaki Prometne šole Maribor in dijaki Šole za hortikulturo in vizualne umetnosti Celje, srednje poklicne in strokovne šole.
Združeno kraljestvo Velike Britanije in Severne Irske se je evropski povezavi pridružilo leta 1973. Kot ena od gospodarsko močnejših članic si je v primerjavi z drugimi državami znotraj EU-ja že takrat pridobila določene privilegije – ohranila je svojo valuto, se izognila nekaterim ukrepom skupne kmetijske politike in si nekoliko pozneje pridobila tudi proračunski popust.
Mladi iz Celja in Maribora ugotavljajo, da so posledice brexita, odnosi, ureditev političnih in gospodarskih vprašanj med Veliko Britanijo in Evropsko unijo precej negotovi. Ali bodo pogajanja prinesla skupen, enoten trg ali se bodo ponovno pojavile carine in pristojbine, se še ne ve, mladim pa je bližje ideja o enotnem trgu in podobnem statusu Združenega kraljestva, kot ga imata Švica in Norveška. Ti dve državi s svojimi sosedami nimata trdih meja, še vedno sta suvereni, vseeno pa morata spoštovati določena evropska določila in pravila. Po mnenju Mariborčanov (Ljudmila, Gabriela, Blaž) bo imel izstop Velike Britanije iz Unije veliko gospodarskih posledic, hkrati se bojijo, kaj bo to prineslo mladim in njihovim možnostim za študij in zaposlitev na otoku. Nik, Nejc in Tim iz Celja pa so poudarili, da bi morala biti unija v času gospodarskih kriz, vojn v drugih delih sveta in vala prebežnikov enotna, po referendumu o brexitu pa je le še več negotovosti in neenotnosti.
BrexitJavnomnenjske raziskave pred sicer nezavezujočim referendumom so napovedale tesen izid v korist britanskemu obstanku v EU-ju. Končni izkupiček je bil drugačen in v Evropi je, čeprav bi lahko na podlagi javnega mnenja pričakovali tudi takšen rezultat, završalo.
Je to konec Evropske unije, kot jo poznamo? Je to voda na mlin desničarskim in populističnim politikom v celinski Evropi? Kako močna je brez Združenega kraljestva? Kakšne so spremembe, ki bodo sledile izstopu? Kaj bo s tujimi delavci na otoku? Kaj z Britanci, ki delajo v drugih članicah EU-ja? Bo sledila nova gospodarska kriza? Je potrebna korenita reforma Evropske unije? Bo razpadlo Združeno kraljestvo? Bo Veliki Britaniji sledil še kdo? V oddaji smo prav o teh vprašanjih izvedeli več od dopisnika RTV Slovenija Matjaža Trošta, dijaki pa so imeli priložnost govorili tudi z evropskim poslancem Ivom Vajglom, ki ima dolgoletne diplomatske in zunanjepolitične izkušnje. Evropski poslanec je med drugim omenil možnost, da bi v Veliki Britaniji lahko izvedli še en referendum, in sicer po tem, ko bi bila pogajanja o načinu izstopa Velike Britanije iz Evropske unije dogovorjena in bi se Britanci na njem odločali prav o sporazumu, ki bi vključeval pravila izstopa in nadaljnjo ureditev odnosov med otokom in kontinentalno Evropo.
Po oddaji debata na mobilni aplikacijiDebata dijakov o prihodnosti Evrope se je po oddaji s Prvega programa Radia Slovenija preselila na mobilno aplikacijo Gymnasium.eu, kjer bo do petka zvečer potekala spletna debata. Ta je namenjena vsem mladim, tudi tistim, ki ne sodelujejo v projektu, da s svojimi razmišljanji in predlogi sooblikujejo javni diskurz o evropskih temah. V projektu Radia Slovenija, Multimedijskega centra RTV Slovenija in Evropskega parlamenta namreč sodeluje le 16 šol, ki so bile izžrebane v uvodni oddaji nove sezone Gymnasiuma.eu.
."
http://www.rtvslo.si/svet/pahor-v-egiptu-koncuje-bliznjevzhodno-turnejo-za-krepitev-gospodarskih-vezi/409417,prebežnik,403,"
					6. december 2016 ob 21:42
					Kairo - MMC RTV SLO, STA","
K. Št.
",Pahor v Egiptu končuje bližnjevzhodno turnejo za krepitev gospodarskih vezi,"Predsednik države Borut Pahor se je v Egiptu, kjer je končal svojo bližnjevzhodno turnejo, sestal s premierjem Šerifom Ismailom, s katerim sta govorila predvsem o krepitvi gospodarskega sodelovanja.
Zaradi tradicionalno dobrih povezav med pristaniščem Koper in egiptovskimi pristanišči obstajajo potenciali za okrepitev sodelovanja med državama tudi v logistiki in pri zagotavljanju naprednih tehnoloških rešitev. Egipt bi lahko za slovenska podjetja predstavljal vstopno točko za afriško celino, saj ima sklenjene prostotrgovinske sporazume z afriškimi in arabskimi državami, Slovenijo pa v Egiptu vidijo kot možno vhodno točko za egiptovsko gospodarstvo v srednjo in jugovzhodno Evropo.
Sogovornika sta tako pozdravila napovedano ustanovitev slovensko-egiptovskega poslovnega kluba in se dogovorila o izvedbi mešane gospodarske komisije, ki bo začela delovati na začetku naslednjega leta.
Interes slovenskih podjetij v EgiptuPo Pahorjevih besedah so slovenski gospodarstveniki zainteresirani za izvedbo večjih projektov v Egiptu, priložnosti pa vidijo zlasti na področju infrastrukture, visokih tehnologij in energetike. Zaradi velikih potreb Egipta po hrani je veliko priložnosti tudi v kmetijstvu in prehranski industriji, so zapisali v predsednikovem uradu.
Pahor se je sestal tudi s predsednikom egiptovskega parlamenta Alijem Abdelom Aalom, s katerim sta govorila o varnostnih razmerah, ki v Egiptu predstavljajo eno glavnih ovir za gospodarski razvoj. Slovenski predsednik je obiskal tudi spominsko obeležje aleksandrinkam na Latinskem pokopališču v Kairu in se poklonil spominu na mnogo mladih slovenskih deklet in žena, ki jih je v Egipt pripeljala nuja po zaslužku in preživetju svojih družin, ki so ostale doma.
Utrditev prijateljskih veziŽe v ponedeljek se je slovenski predsednik sestal z gostiteljem, egiptovskim predsednikom Abdelom Fatahom Al Sisijem, s katerim sta govorila predvsem o dvostranskih odnosih in razmerah v regiji. Predsednik je v Egipt prispel iz Jordanije, kjer se je v nedeljo sestal s kraljem Abdulahom II. in najvišjimi predstavniki države, dan prej pa si je ogledal največji jordanski begunski center Za'atari. Turnejo, ki jo je začel nedavno v Iranu, bo najverjetneje sklenil z uradnim obiskom v Turčiji, kamor ga je povabil predsednik Recep Tayyip Erdogan.
Osrednji politični cilj Pahorjeve turneje je utrditi prijateljske vezi z muslimanskim svetom in dati nov zagon gospodarskemu in drugemu sodelovanju. Poleg tega si želi na ta način Slovenija ustvariti jasnejšo sliko o možnih poteh za ureditev bližnjevzhodnih razmer po mirni poti. Ne nazadnje te razmere botrujejo neprekinjenemu begu nelegalnih prebežnikov iz tega dela sveta v države EU-ja.
Domotožje v Kairu. #Pahor #president #Egypt #Slovenia #homesick #homesweethome #ljubodoma
A photo posted by Borut Pahor (@borutpahor) on Dec 6, 2016 at 11:27am PST"
http://www.rtvslo.si/svet/angela-merkel-ze-cetrtic-izvoljena-na-celo-cdu-ja/409369,prebežnik,419,"
					6. december 2016 ob 13:58,zadnji poseg: 6. december 2016 ob 19:35
					Berlin - MMC RTV SLO, STA","
K. S., K. Št.
",Angela Merkel že četrtič izvoljena na čelo CDU-ja,"Angela Merkel je bila na kongresu Krščansko-demokratske unije (CDU) s 89,5 odstotki znova izvoljena za vodjo stranke, kar ji odpira pot k novi kandidaturi na mesto kanclerke.
Čeprav je bila njena izvolitev široko pričakovana, je 89,5-odstotna podpora druga najnižja podpora, kar jo je Angela Merkel prejela od leta 2000; na zadnjih strankarskih volitvah leta 2014 je uživala 96,7-odstotno podporo delegatov CDU-ja.
V nagovoru na kongresu je zagotovila, da se lanskoletno stanje s prebežniki ne bo ponovilo, ob tem pa je pozvala tudi k prepovedi burk, in sicer kjer koli je to pravno možno: ""Polno zakrivanje mora biti prepovedano, kjer koli je to zakonito mogoče,"" je dejala pred okoli 1.000 delegati in požela navdušen aplavz. CDU naj bi burke prepovedal pred sodiščem, ob policijskem nadzoru in v cestnem prometu.
""Razmere, ki smo jim bili priča poleti 2015, se ne morejo in ne smejo ponoviti,"" je dejala. Takrat so množice prebežnikov v Nemčiji iskale zatočišče pred vojno, preganjanjem in revščino. ""To je bil in je moj izrecen politični cilj,"" je poudarila.
Nemčija je prebežnike sprejela kot posameznike, ""in ne kot anonimni del velike množice"", je dejala Merklova. Veliko odobravanje je požela njena zahvala vsem domačinom, ki so pomagali pri sprejemanju 890.000 prebežnikov. Ob tem pa je nakazala zaostrovanje stališča stranke v odnosu do beguncev. ""Vsak begunec ne more ostati,"" je dejala. Ob tem je bila kritična do krepitve sovražnega govora na spletu. Včasih ima človek ""občutek, da bi nekateri, ki že dalj časa živijo v Nemčiji, nujno potreb.
Kritična do ruske podpore sirski vladi Kanclerka se je dotaknila tudi zunanjepolitičnega položaja in bila med drugim kritična do ruske in iranske podpore sirski vladi pri napadih na mesto Alep. ""Alep je sramota. Sramota je, da nam ni uspelo vzpostaviti humanitarnega koridorja, a še naprej se moramo bojevati zanj,"" je poudarila.
Kritična je bila med drugim do tega, da se ljudje zbirajo na množičnih demonstracijah proti prostotrgovinskemu sporazumu med EU-jem in ZDA TTIP, ne pa proti bombardiranju Alepa. ""Nekaj ni prav,"" je dejala. Sirija je v ""kruti državljanski vojni"" in potreben je skupen boj proti islamističnemu terorizmu, je dejala.
Presodila je tudi, da multinacionalnim korporacijam ne bi smeli dovoliti izogibanja plačevanju davkov v državah, kjer ustvarjajo prihodke. ""Ljudje imajo pravico pričakovati, da mednarodna podjetja plačajo davke,"" je dejala.
Merklovo naj bi člani CDU-ja danes znova izvolili za svojo predsednico. S tem bi potrdili tudi njeno kandidaturo za četrti mandat na položaju nemške kanclerke. Pred volitvami je Merklova stranko pozvala k enotnosti. Volitve nikakor ne bodo preproste, je posvarila in dodala: ""Morate mi pomagati."""
http://www.rtvslo.si/svet/gambijski-samodrzec-dozivel-bridek-poraz-in-slovo-od-oblasti/409061,prebežnik,566,"
					2. december 2016 ob 16:33
					Banjul - MMC RTV SLO, Reuters","
G. V.
",Gambijski samodržec doživel bridek poraz in slovo od oblasti,"Čeprav je napovedoval, da bo z Alahovo pomočjo vladal milijardo let, je predsednik Gambije Yahya Jammeh na volitvah doživel šokanten poraz in se bo moral po 22 letih posloviti z oblasti.
V četrtek so v majhni zahodnoafriški državi potekale prelomne predsedniške volitve, ki so za številne Gambijce predstavljale zgodovinsko priložnost, da se znebijo dolgoletne avtoritarne vladavine, med katero so bili priča zatiranju opozicije, mladi brez dela in obetov za prihodnost pa so množično bežali proti Evropi boljšemu življenju naproti.
Kot je sporočila državna volilna komisija, je zmagovalec volitev postal Adama Barrow, ki je prejel 45,5 odstotka glasov, medtem ko jih je dosedanji predsednik Jammeh osvojil 36,7 odstotka. Po besedah vodje volilne komisije Alieuja Momarrja Njaija je Yammeh privolil, da prizna in sprejme poraz.
51-letni Yammeh je doslej osvojil štiri predsedniške mandate, petič pa mu ni uspelo prepričati obupanih volivcev v najmanjši afriški celinski državi, ki je med tujimi turisti priljubljena zaradi poceni počitnic pod afriškim soncem.
""Resnično je edinstveno, da je nekdo, ki je državi vladal toliko let, sprejel poraz,"" je dejal Njai. Gambija deli usodo številnih afriških držav, saj od razglasitve neodvisnosti leta 1965 še nikoli ni bilo mirnega prenosa oblasti.
Zdravilec in tiranJammeh je na oblast prišel z državnim udarom leta 1994 in od takrat državi ob Atlantskem oceanu vlada s trdo roko, s čimer se je uvrstil ob bok najbolj brutalnim afriškim diktatorjem. V nemilosti so bili politični nasprotniki, kritični novinarji in homoseksualci, zaradi česar je bil nenehno tarča kritik mednarodnih organizacij za človekove pravice, ki so mu očitali številne zlorabe.
V svetovni javnosti je bil bolj znan po svojih bizarnih izjavah. Tako je leta 2007 trdil, da je iznašel zeliščno zdravilo, ki ne zdravi samo obolelih za aidsom, ampak pomaga tudi pri astmi in neplodnosti, vendar deluje samo ob četrtkih. Na stotine ljudi je končalo v zaporu, potem ko so jih obtožili čarovništva, homoseksualcem pa je grozil, da jim bo osebno prerezal vratove in obglavil.
Pred volitvami je dejal, da sta njegovo predsednikovanje in oblast v rokah Alaha, ki mu jih edini lahko vzame. Pred tem je ob neki priložnosti dejal, da bo na oblasti ostal milijardo let.
Volitve so potekale ob popolnem spletnem molku, onemogočenih mednarodnih klicih in zaprtih mejah. Sodeč po poročilih iz Gambije so si spremembe najbolj želeli mladi volivci, ki ob pešajočem gospodarstvu niso videli več možnosti za boljšo prihodnost, zato so se množično odpravljali na nevarno pot proti Evropi, med katero so številni umrli.
Čeprav šteje le dva milijona prebivalcev, pa je Gambija med petimi afriškimi državami, iz katerih v Evropo pride največ prebežnikov. Yammeh je na tisoče tistih, ki so se odločili za pot v Evropo, označil za zgube in slabe muslimane.
Privrženci Yammeha so ves čas zanikali zlorabe predsednika, ki je bil v očeh nekaterih tisti, ki se je zoperstavil neokolonializmu, saj je pogosto kritiziral vmešavanje zahodnih sil v afriške notranje zadeve.
Obljube o preporodu51-letni novi predsednik Barrow, ki se je na volitve podal kot kandidat prvič združenih sedmih političnih strank, je med predvolilno kampanjo napovedoval oživitev gospodarstva in končanje zlorab človekovih pravic. Obljubil je oblikovanje triletne prehodne vlade in omejitev predsednikovanja na dva mandata.
Barrow se je po bivanju v Londonu, kjer je med študijem delal kot varnostnik v trgovini, leta 2006 vrnil v Gambijo in ustanovil nepremičninsko podjetje. Prej dokaj neznanemu poslovnežu je uspelo med predvolilno kampanjo navdušiti in prepričati volivce, da so mu zaupali v svoj glas v upanju na boljše čase."
http://www.rtvslo.si/evropska-unija/kljub-ohladitvi-odnosov-sta-se-eu-in-turcija-zavezala-sodelovanju/408885,prebežnik,378,"
					30. november 2016 ob 21:07
					Bruselj - MMC RTV SLO, STA","
K. Št.
",Kljub ohladitvi odnosov sta se EU in Turčija zavezala sodelovanju,"Na srečanju predstavnikov Evropske komisije sta EU in Turčija potrdila zavezo za nadaljevanje sodelovanja; Turčija bo izvajala migracijski dogovor, EU pa finančno pomagal sirskim beguncem v Turčiji.
Turški minister za evropske zadeve Ömer Celik se je v Bruslju sešel s podpredsednikom komisije Fransom Timmermansom, komisarjem za migracije Dimitrisom Avramopulosom in komisarjem za varnostno unijo Julianom Kingom. Razpravljali so predvsem o odnosih med Turčijo in EU-jem, zlasti o migracijah in uresničevanju begunskega dogovora, o terorizmu in radikalizaciji ter o procesu vizumske liberalizacije, so pojasnili v komisiji. Predvsem pa je sestanek po navedbah komisije ""ponovno potrdil vzajemno zavezo k nadaljnjemu sodelovanju"".
EU in Turčija sta spomladi dosegla dogovor, ki predvideva turško ukrepanje za zmanjšanje prihoda nezakonitih prebežnikov v Evropo v zameno za finančno pomoč, vizumsko liberalizacijo za Turke in oživitev pristopnih pogajanj Unije s Turčijo. Iz instrumenta za begunce v Turčiji je EU letos namenil že 2,2 milijarde evrov pomoči.
Zaostritev odnosovPrihod nezakonitih prebežnikov v Evropo se je sicer zmanjšal, a po propadlem julijskem udaru v Turčiji so se odnosi med stranema zaostrili zaradi spornih ukrepov turškega predsednika Recepa Tayyipa Erdogana, ki po mnenju EU-ja šibijo pravno državo in parlamentarno demokracijo. Vezi je še dodatno skrhala nedavna resolucija Evropskega parlamenta za zamrznitev pristopnih pogajanj med Turčijo in EU-jem, ki sicer ni zavezujoča. Odločitev o tem lahko namreč sprejmejo le države članice s soglasjem.
Edina, ki se je jasno in glasno izrekla za to, je Avstrija. Bi se pa stališča zagotovo spremenila, če bi Turčija uvedla smrtno kazen, o čemer razmišlja turški predsednik. Erdogan je v torek v Carigradu izjavil, da ima Turčija ""veliko drugih alternativ"" za članstvo v EU-ju, medtem ko je pred dnevi Bruslju zagrozil z odprtjem turških meja za prebežnike, resolucijo Evropskega parlamenta pa označil za ničvredno.
As v rokavu: grožnja z odprtjem mejeGrožnjo z odprtjem meje je danes v pogovoru za nemško televizijo ARD v Bruslju ponovil tudi Celik. Ponovil je tudi že večkrat izražena turška stališča, da EU ne izpolnjuje svojih obveznosti in da v tem primeru tudi za Turčijo ni smiselno, da izpolnjuje svoje. Namesto da bi pospeševali pristopna pogajanja, v EU-ju sprejemajo resolucije o zamrznitvi, je dejal Celik in zatrdil, da Turčija želi biti članica Unije, saj bi bilo to koristno za obe strani. ""Turčija ni koncentracijsko taborišče,"" je še dejal Celik za ARD."
http://www.rtvslo.si/evropska-unija/leto-po-begunskem-valu-kje-je-po-mnenju-dijakov-evropa-danes/408825,prebežnik,668,"
					30. november 2016 ob 10:27,zadnji poseg: 1. december 2016 ob 12:01
					Ljubljana - MMC RTV SLO, Radio Slovenija","
Špela Šebenik, Radio Slovenija
",Leto po begunskem valu – kje je po mnenju dijakov Evropa danes?,"Ob 20. uri je na Prvem programu Radia Slovenija potekala prva tekmovalna oddaja Gymnasium.eu. V njej so sodelovali dijaki Srednje ekonomske in trgovske šole Šolskega centra Nova Gorica in Srednje trgovske šole Ljubljana, tema, o kateri so govorili, pa je bila begunska kriza.
Kako se je Evropska unija spoprijela s povečanim obsegom prihoda beguncev in migrantov v Evropo? Zakaj Evropo razmejujejo nadzori na mejah, zidovi in ograje? Kaj sta prinesla zaprtje balkanske poti in sporazum s Turčijo? Zakaj shema za premestitev beguncev iz Grčije, Italije in tretjih držav v druge evropske države ne deluje tako, kot so si jo evropski politiki zamislili? Ali lahko Madžarski s podobnim referendumom o begunskih kvotah sledi še kakšna evropska država? So države pri spopadanju z vprašanjem prebežnikov prepuščene same sebi? Kaj čaka Evropo, če sporazum s Turčijo propade?
To so vprašanja in dileme, na katere sta v oddaji Gymnasium.eu odgovarjali ekipi dijakov omenjenih šol in poskušala s svojimi mnenji, argumentacijo, zanimivimi vprašanji za evropsko poslanko Tanjo Fajon, izvirnimi idejami in konkretnimi predlogi prepričati žirijo in poslušalce, da jim namenijo svoj glas.
Projekt Gymnasium.eu, ki ga Radio Slovenija pripravlja v sodelovanju z Multimedijskim centrom RTV Slovenija in Evropskim parlamentom, ima namreč tekmovalni značaj. 16 šol se bo pomerilo v radijski debati, tista, ki prejme več glasov pa se uvrsti v naslednji krog tekmovanja.
Mladi iz obeh šol so se zelo poglobili v temo prve oddaje, v oddaji so sodelovali z odprtimi, človeškimi razmišljanji in predlogi. Mladi iz Nove Gorice (Benjamin, Saša, Nuša) so poudarili, da se je treba begunske problematike lotiti pri izvoru problema, torej urediti situacije v državah, iz katerih prihajajo prebežniki. Evropa bi morala po njihovem mnenju posredovati na Bližnjem vzhodu, a ne z vojsko, temveč izobraževanjem, izboljšanjem življenjskih pogojev in usmeritvijo v alternativne vire energije – vojne in spopadi v kriznih državah so namreč vojne za surovine, predvsem nafto.
Ljubljančani (Neža, Sara, Urban) so poudarili pomen integracije, nevladnih organizacij in človekovih pravic, ki bi morale biti na prvem mestu in ne podrejene drugi naši vrednosti: varnosti. Treba bi bilo tudi spremeniti diskurz v medijih o prebežnikih.
Novost: mobilna aplikacija Gymnasium.euTeme, o katerih se bodo mladi pogovarjali, so zanimive, aktualne in pereče, zato se bo letos debata po končani enourni radijski oddaji preselila na mobilno aplikacijo. Tam bo do petka zvečer potekala spletna debata, katere namen je spodbuditi tudi druge mlade, da razmišljajo o evropskih temah in na spoštljiv način sodelujejo v oblikovanju javnega diskurza o evropskih politikah.
Aplikacija Gymnasium.eu
Aplikacija je na voljo za uporabnike mobilnih telefonov z operacijskimi sistemi Android in iOS. Navodila za namestitev aplikacij lahko preberete spodaj.
V primeru težav nam lahko pišete na gymnasium.eu@rtvslo.si.
Pri tem obvezno navedite tudi:
Za uporabnike računalnikov bo razširjena spletna stran na voljo naslednji teden.
.
Navodila za uporabo aplikacije Gymnasium.eu
.
Telefoni z operacijskim sistemom Android:
Aplikacija je na voljo v trgovini Google Play Store: https://play.google.com/store/apps/details?id=si.rtvslo.gymnasium Lahko jo poiščete z besedami: gymnasium, gymnasium.eu ali g.eu
Telefoni z opercijskim sistemom iOS:
Naslednji teden bo aplikacija na voljo v trgovini App Store. Lahko jo poiščete z besedami: gymnasium, gymnasium.eu ali g.eu Do takrat jo lahko odprete v brskalnikih na povezavi: http://rtvs.si/160a.
Ostali mobilni telefoni:
Aplikacijo lahko uporabljate tako, da odprete v brskalnikih povezavo: http://rtvs.si/160a. Za pravilno delovanje na napravah z Windows operacijskim sistemom mora biti različica operacijskega sistema vsaj 8.
.
Na mobilni aplikaciji so dosegljivi tudi gradivo za pripravo na oddaje, arhiv oddaj in posnetkov, vse informacije v zvezi s projektom, spored oddaj, in, najpomembnejše, glasovanje, ki bo potekalo en teden.
.
Svoj glas pa lahko poslušalci oddajo tudi na spletni strani Prvega programa Radia Slovenija, mladi pa bodo morali prepričati tudi člane žirije: novinarko in televizijsko voditeljico Manico Janežič Ambrožič, novinarja in odgovornega urednika Prvega programa Radia Slovenija dr. Andreja Stoparja in Klemna Žumra, vodjo Informacijske pisarne Evropskega parlamenta v Sloveniji.
Pridružite se nam tudi prihodnjo sredo na Prvem, ko se bosta pomerili Prometna šola Maribor in Šola za hortikulturo in vizualne umetnosti Celje, Srednja poklicna in strokovna šola. Tema oddaje bo: Brexit in ali bo še kdo sledil Britancem?"
http://www.rtvslo.si/begunska-kriza/v-italijo-letos-prispelo-rekordno-stevilo-prebeznikov-171-299/408683,prebežnik,281,"
					28. november 2016 ob 18:27
					Rim - MMC RTV SLO, Reuters","
G. V.
",V Italijo letos prispelo rekordno število prebežnikov - 171.299,"Število prebežnikov, ki je letos prispelo na italijansko obalo, je preseglo rekord izpred dveh let.
Do 28. novembra je Italija sprejela že 171.299 prebežnikov, ki so se prek Sredozemskega morja odpravili na čolnih in ladjah.
Od dogovora marca letos med Evropsko unijo in Turčijo o zaustavitvi prihajanja prebežnikov v Grčijo, se je znova okrepil pritisk na Italijo, ki trenutno sprejme največ novih prebežnikov.
Po podatkih italijanskega notranjega ministrstva je 171.299 prebežnikov nov rekord v primerjavi z do zdaj rekordnim letom 2014, ko je v Italijo v celem letu prispelo 170.100 prebežnikov. Lani je bila ta številka manjša, saj je bilo novih prebežnikov 154.000. Skupaj je v treh letih v Italijo prispelo skoraj pol milijona prebežnikov.
Še dva rekordaItalija komaj shaja s tako velikim številom prebežnikov na njenem ozemlju, kjer je po zadnjih podatkih v sprejemnih centrih nastanjenih 176.000 prosilcev za azil. Ker je letošnje leto rekordno tudi po številu prošenj za azil, pristojni organi ne zmorejo pravočasno obdelati vseh prošenj.
Letos je padel še en rekord, saj je prispelo do zdaj najvišje število mladoletnih prebežnikov brez spremstva, kar 23.000, večinoma najstniških fantov v primerjavi s 13.000 v celotnem letu 2014.
Z oblikovanjem vlade v Tripolisu marca letos je vzniknilo upanje, da se bo tihotapljenje ljudi prek morja zmanjšalo, a se to ni zgodilo, saj je Libija še vedno pretežno v brezvladju, kar s pridom izkoriščajo tihotapci ljudi.
Večina prebežnikov prihaja iz Afrike, in sicer iz različnih držav. Med njimi je bilo okoli 36.000 Nigerijcev, kar predstavlja okoli 21 odstotkov vseh. Okoli 20.000 jih je prišlo iz Eritreje in 12.000 iz Gvineje.
Nevarna morska plovba, pogosto v dotrajanih in neprimernih plovih za nemirno morje, je letos zahtevala 4.663 smrtnih žrtev med prebežniki."
http://www.rtvslo.si/svet/bolgarija-v-spopadih-prebeznikov-s-policijo-ranjenih-vec-ljudi/408483,prebežnik,317,"
					25. november 2016 ob 19:43,zadnji poseg: 25. november 2016 ob 20:15
					Sofija - MMC RTV SLO, STA","
B. V.
",Bolgarija: V spopadih prebežnikov s policijo ranjenih več ljudi,"V največjem begunskem taborišču v Bolgariji blizu meje s Turčijo, kjer so od četrtka potekali protesti, je bilo ranjenih več kot 20 ljudi, policija pa je 300 prebežnikov aretirala.
Protesti prebežnikov so se sprevrgli v spopade s policijo. Približno 1.500 jeznih prebežnikov, pretežno Afganistancev, je v begunskem taborišču Harmanli zažigalo avtomobilske pnevmatike in metalo kamenje v približno 250 policistov in gasilcev.
Protestirali so proti nedavni prepovedi, da ne smejo zapustiti taborišča, v katerem je zaprtih več kot 3.000 ljudi. Razlog za prepoved naj bi bila zdravstvena preventiva. V taborišču je namreč izbruhnilo več različnih nalezljivih bolezni, med drugim ošpic, piše nemška tiskovna agencija DPA.
Aretirane bodo vrnili v AfganistanV spopadih je bilo ranjenih okoli 24 policistov in trije prebežniki, 300 ljudi so aretirali. Portal balkaninsight.com poroča o 400 pridržanih. Balkaninsight še poroča, da fotografije, ki so jih objavili prostovoljci v taborišču, kažejo številne mlade moške z ranami in odrgninami na obrazih in telesih, te pa naj bi bile posledica policijskega pretepanja. Po teh poročilih naj bi policija s palicami pretepala moške in nekatere mladoletnike ne glede na to, ali so sodelovali v nemirih.
Kot je dejal bolgarski premier v odstopu Bojko Borisov, za šest prebežnikov domnevajo, da ogrožajo državno varnost. Kot poroča nemški portal Deutsche Welle, naj bi Borisov še dejal, da bodo v enem mesecu aretirane prebežnike poslali nazaj v Afganistan.
Iz lokalne policijske postaje so medtem v četrtek sporočili, da so se razmere umirile, saj so se prebežniki začeli pogajati z državno agencijo za begunce, a so se zvečer razmere ponovno ušle izpod nadzora. Med drugim je policija uporabila tudi vodni top in gumijaste naboje, da bi prebežnikom preprečili, da zapustijo taborišče. Oblasti naj bi imele razmere zdaj pod nadzorom.
Taborišče je bilo prizorišče protestov že oktobra, ko je skupina več sto Afganistancev zahtevala, naj jim pustijo nadaljevati pot proti zahodni Evropi. V Bolgariji, najrevnejši državi EU-ja, je trenutno ujetih približno 13.000 ljudi, večinoma Afganistancev."
http://www.rtvslo.si/lokalne-novice/crnomaljski-svetniki-proti-nastanitvenemu-centru-a-pripravljeni-na-sprejemnega/408443,prebežnik,232,"
					25. november 2016 ob 12:08
					Črnomelj - MMC RTV SLO, STA","
L. L.
","Črnomaljski svetniki proti nastanitvenemu centru, a pripravljeni na sprejemnega","Črnomaljski občinski svet je sprejel sklep o begunskih centrih. Svetniki nastanitveni center odločno zavračajo, so pa pripravljeni privoliti v sprejemno-registracijski center, če policija zaradi okrepljenih migracij tega ne bi več zmogla.
Nastanitvenemu centru svetniki nasprotujejo zaradi infrastrukturnih in socialnih vidikov. Sprejemno-registracijski center pa podpirajo le v primeru povečanih migracij in nenadzorovanega gibanja prebežnikov, če bi se to dejansko zgodilo na črnomaljskem občinskem območju in ko tamkajšnje policijske zmogljivosti za obravnavo prebežnikov, prejetih na črnomaljskem občinskem območju, ne bi več zadostovale.
Sicer pa črnomaljski svetniki od ministrstva za notranje zadeve zahtevajo, da v primeru povečanega migrantskega toka preuči možnost prevoza morebitnih prebežnikov z območja Občine Črnomelj na druga primernejša mesta, ki so zaradi urejene infrastrukture in ob znatni pomoči države dostopnejša tako za premestitev prebežnikov na druge lokacije kot njihovo vrnitev na Hrvaško.
Protest civilne iniciativePristojno ministrstvo in črnomaljska občina sta se sicer najprej pogovarjala o možnosti morebitne vzpostavitve začasnega sprejemno-registracijskega centra na Vražjem kamnu pri Črnomlju, a je zgolj pogovor o tej možnosti v delu tamkajšnje javnosti in pri uporabnikih omenjenega zemljišča naletel na nasprotovanje.
Kot je ob oktobrskem protestu, ki ga je v Črnomlju pripravila civilna iniciativa proti migrantskemu centru v Beli krajini, povedala njena predstavnica in črnomaljska občinska svetnica (SDS) Maja Kocjan, naj bi Črnomaljci nasprotovali kakršni koli obliki centra za begunce na svojem območju in da se bodo njegovi postavitvi uprli na vse mogoče načine, tudi s cestnimi zaporami."
http://www.rtvslo.si/begunska-kriza/jezni-erdogan-grozi-eu-ju-z-odprtjem-meje-za-prebeznike/408435,prebežnik,651,"
					25. november 2016 ob 10:58,zadnji poseg: 25. november 2016 ob 16:09
					Carigrad - MMC RTV SLO, STA","
T. J., B .V.
",Jezni Erdogan grozi EU-ju z odprtjem meje za prebežnike,"Potem ko je Evropski parlament podprl prekinitev pristopnih pogajanj Evropske unije s Turčijo, je Recep Tayyip Erdogan zagrozil z odprtjem turških meja za prebežnike.
Evropski parlament je prekinitev sicer podprl z nezavezujočo resolucijo. ""Poslušajte me. Če boste šli še dlje, se bodo meje odprle. Imejte to v mislih,"" je Erdogan v govoru v Carigradu sporočil Bruslju. EU in Turčija sta marca s sporazumom uspešno zajezila balkansko pot več sto tisoč prebežnikov čez Egejsko morje proti zahodnim državam Evropske unije.
Ankara: EU ne izpolnjuje določil iz sporazumaPo julijskem poskusu državnega udara v Turčiji in po obsežnih čistkah, ki so sledile, so se v EU-ju okrepili pozivi, da bi se morala pristopna pogajanja med Unijo in Ankare zaradi nedemokratičnih procesov v Turčiji prekiniti. To je v četrtek z resolucijo podprl tudi Evropski parlament.
Erdogan in drugi predstavniki vlade v Ankari so sicer že večkrat zagrozili z odpravo marčevskega sporazuma o preprečevanju prebežnikom, da iz Turčije pridejo v EU, ker da EU ne izpolnjuje tudi drugih določil iz tega sporazuma - od zagotavljanja obljubljenega denarja za oskrbo beguncev v Turčiji do neizpolnitve obljube o odpravi vizumov za turške državljane. V Bruslju so na drugi strani Ankaro vseskozi opozarjali, da mora izpolniti še kakšne druge pogoje, da bi se to zgodilo.
Komisija se ne odziva na ""hipotetične scenarije""V odzivu na Erdoganove grožnje je Evropska komisija sporočila, da ne bo komentirala ""izjav o hipotetičnih scenarijih"". Glavni govorec komisije Margaritis Schinas je dejal, da je EU v celoti zavezan izvajanju marčevskega dogovora s Turčijo, ki ga razume kot pogodbo vzajemnega zaupanja in vzajemnega zagotavljanja rezultatov.
V komisiji so napovedali, da bo prihodnjo sredo v Bruslju turški minister za evropske zadeve Ömer Celik, ki se bo sestal s podpredsednikom komisije Fransom Timmermansom in evropskim komisarjem za migracije Dimitrisom Avramopulosom.
Grožnje ne vodijo nikamor Na Erdoganove grožnje se je odzval tudi Berlin. Tiskovna predstavnica nemške kanclerke Angele Merkel je dejala, da grožnje ne vodijo nikamor. ""Dogovor med Turčijo in EU-jem je po našem mnenju skupen uspeh, nadaljevanje tega dogovora pa je v interesu vseh deležnikov,"" je dejala predstavnica Merklove Ulrike Demmer. Na nemškem zunanjem ministrstvu so medtem poudarili, da ima vlada v Berlinu še vedno interes za tesno sodelovanje s Turčijo. Kritike, ki se jih izreka, na primer glede medijske svobode, ne spreminjajo dejstva, da si v Berlinu še naprej želijo dialoga, so dodali.
Kurz: Dogovor s Turčijo zgolj načrt B Zunanji minister Avstrije Sebastian Kurz, ki se sicer kot edina članica EU-ja zavzema za prekinitev pristopnih pogajanj z Ankaro, je poudaril, da se Evropa ne sme pustiti izsiljevati in da mora biti samostojno sposobna zavarovati svoje meje. Kdor se zanaša zgolj na dogovor o migracijah, bo kmalu sam osamljen, je v sporočilu navedel Kurz. Po njegovem mnenju bi bilo napačno, da bi vodstvo EU-ja zaradi takšnih groženj ignoriralo jasno izraženo stališče Evropskega parlamenta proti nepremišljenemu nadaljevanju pristopnih pogajanj.
Dogovor s Turčijo je imel vedno dva pogoja - liberalizacijo vizumskega režima in pospešitev pristopnih pogajanj, je spomnil Kurz in nato poudaril, da je bilo vedno jasno, ""da tega ne bomo mogli izpolniti"". Povedal je še, da je sam vedno vztrajal, da je lahko dogovor s Turčijo zgolj ""načrt B"". ""Načrt A mora biti lastno varovanje zunanje meje po avstralskem zgledu. Ne dobesedno avstralski model, temveč njegovo temeljno načelo. To je, da ilegalni vstop ni več povezan z vozovnico do Srednje Evrope. Vsakomur mora biti jasno, da bo, če se bo ilegalno podal na pot, ustavljen in zadržan v sprejemnem centru na zunanji meji EU-ja, kjer bo človeka dostojno oskrbljen in kjer se mu bo organizirala pot nazaj,"" je dodal vodja avstrijske diplomacije.
Brglez zaskrbljen nad razvojem odnosov Predsednik državnega zbora Milan Brglez je zaskrbljen nad razvojem odnosov med EU-jem in Turčijo. Upa, da bo razum prevladal nad čustvi in da se bodo čustva obeh strani spoštovala. Tudi Slovenija se mora po njegovem mnenju pripraviti razumno. ""Razumno je treba sprejemati potrebne ukrepe, načrtovati vse možne scenarije in biti nanje pripravljen."""
http://www.rtvslo.si/svet/hrvaski-zunanji-minister-stier-arbitraza-je-stvar-preteklosti/408419,prebežnik,447,"
					25. november 2016 ob 07:06,zadnji poseg: 25. november 2016 ob 18:52
					Ljubljana, Zagreb - MMC RTV SLO, Radio Slovenija, STA","
T. J.
",Hrvaški zunanji minister Stier: Arbitraža je stvar preteklosti,"Na obisku v Sloveniji je bil novi hrvaški zunanji minister Davor Ivo Stier, ki je na srečanju z vodjo slovenske diplomacije Karlom Erjavcem dejal, da je ""arbitraža stvar preteklosti"".
Stier je Slovenijo izbral za drugi samostojni uradni obisk. Izbor ni naključen, saj se nova hrvaška vlada zaveda, da so dobrososedski odnosi nujnost. Zunanji minister je ta teden najprej obiskal Budimpešto, zdaj pa je prišel v Ljubljano. Kot iz Zagreba poroča Tanja Borčić Bernard, se Hrvaška pripravlja na morebiten nov val prebežnikov z Bližnjega vzhoda, zato se zaveda, da potrebuje dogovor in dobre odnose s sosedami. Uradno stališče Hrvaške je, da morajo države na tako imenovani balkanski poti sodelovati pri preprečevanju nezakonitih migracij.
""Meje ne morejo določati neki zemljevidi""Odprta vprašanja med Slovenijo in Hrvaško tudi po prvem srečanju zunanjih ministrov obeh držav ostajajo odprta. Stier je dejal, da je arbitražni proces, ki naj bi določil mejo, preteklost, v luči hrvaških not glede žične ograje na meji pa je nakazal, da je meja zanj očitno na mejah katastrskih občin.
Na skupni novinarski konferenci po srečanju v Ljubljani je Stier protestiral zaradi žične ograje na meji pri Čabranki in dejal, da je Slovenija žico nesporno postavila na hrvaškem ozemlju, kar da dokazujejo tudi zemljevidi — in to slovenske geodetske uprave, ne hrvaške. Erjavec mu je odgovoril, da meja med državama še ni določena in da jo bo določila arbitraža, za katero sta se z mednarodnim sporazumom dogovorili Slovenija in Hrvaška. ""Ne morejo pa je določati neki zemljevidi,"" je dejal Erjavec.
Obujena bo stalna mešana komisijaZunanji minister v vladi Andreja Plenkovića mu je odgovoril, da je ""jasno, da je arbitraža passé"", in da prej ko se to dojame, bolje bo za vse. Državi bi se morali zdaj o meji dogovoriti v dvostranskih pogovorih, je dejal. Erjavec je poudaril, da namen ""tehničnih preprek na meji"" ni oviranje gibanja lokalnih prebivalcev, ampak predvsem preprečevanje nezakonitih prehodov meje.
Sicer pa sta se ministra dogovorila, da bosta državi za reševanje določenih problemov na meji obudili stalno mešano komisijo po sporazumu o obmejnem sodelovanju (Sops). Tako naj bi rešili dva primera, ko je žična ograja zaprla dva prehoda, ki ju uporabljajo lokalni prebivalci.
Hrvaška diplomacija v skladu z evropsko dediščino Stiera bo sprejel tudi predsednik Borut Pahor, srečal pa se bo še s predstavniki hrvaške skupnosti v Sloveniji in imel na filozofski fakulteti predavanje z naslovom Hrvaška — perspektive in izzivi. Od novega hrvaškega zunanjega ministra ne gre pričakovati nacionalističnih izjav, kot tudi ne večjih sprememb v uradnih stališčih Hrvaške glede varčevalcev nekdanje Ljubljanske banke ali pa meje med državama. Hrvaška diplomacija pod njegovim vodstvom ne bo storila ničesar, kar bi bilo v nasprotju z evropsko dediščino. Lahko pričakujemo, da bo odprta vprašanja skušal reševati tiše."
http://www.rtvslo.si/svet/zaradi-omejitve-gibanja-prebezniki-v-bolgariji-protestirali/408396,prebežnik,190,"
					24. november 2016 ob 17:56
					Sofija - MMC RTV SLO, STA","
B. V.
",Zaradi omejitve gibanja prebežniki v Bolgariji protestirali,"V največjem bolgarskem begunskem taborišču, blizu meje s Turčijo, je približno 1.500 prebežnikov sprožilo nemire. Policija sporoča, da gre za posledice odločitve, da prebežniki ne smejo več zapustiti taborišča.
Bolgarska policija je sporočila, da so prebežniki zažigali avtomobilske pnevmatike in metali kamenje v približno 250 policistov in gasilcev, ki so bili na prizorišču, poroča francoska tiskovna agencija AFP.
Tiskovna predstavnica tamkajšnje policije Nina Nikolova je medtem sporočila, da so nemiri posledica nedavne prepovedi, da prebežniki ne smejo več zapustiti območja taborišča.
""Stanje je pod nadzorom. Trenutno potekajo pogajanja med nezadovoljnimi prebežniki in državno agencijo za begunce,"" je povedala Nikolova.
Na posnetkih bolgarske televizije bTV je vidna vrsta policistov v zaščitni opremi z vodnim topom, ki stojijo nasproti protestnikov, za njimi pa je ob vhodu v taborišče oblak črnega dima.
V taborišču 3.000 ljudiV taborišču je zaprtih več kot 3.000 prebežnikov, tam pa so protesti potekali že oktobra, ko je skupina več sto Afganistancev zahtevala, naj jim pustijo nadaljevati pot proti zahodni Evropi.
V Bolgariji, najrevnejši državi EU-ja, je trenutno ujetih približno 13.000 ljudi, večinoma Afganistancev. Kljub zaprtju t. i. balkanske begunske poti manjše skupine prebežnikov še vedno prečkajo to območje."
http://www.rtvslo.si/begunska-kriza/ilirska-bistrica-odlocno-proti-kakrsni-koli-nastanitvi-prebeznikov/408390,prebežnik,661,"
					24. november 2016 ob 16:52,zadnji poseg: 24. november 2016 ob 17:51
					Ilirska Bistrica - MMC RTV SLO, Radio Slovenija, STA","
G. K.
",Ilirska Bistrica odločno proti kakršni koli nastanitvi prebežnikov,"V sredo so na maratonski večerni občinski seji v Ilirski Bistrici občani državi odločno sporočili, da si v občini ne želijo izpostave postojnskega centra za tujce in niti kakršne koli druge nastanitve prebežnikov.
Poudarili so namreč, da jim je država zaprla številne urade, med drugim trenutno potekajo postopki za ukinitev carinske izpostave v Jelšanah, in s tem veliko Bistričanov prisilila, da se dnevno vozijo v službe v druge kraje. Vozijo pa se po izredno slabih cestah, saj so njihove želje po sodobni cestni povezavi ravno tako neuslišane, je za Radio Slovenija poročala Sabrina Mulec.
Razumejo sicer, da država potrebuje sprejemno-registracijski center v Jelšanah, a tudi z njim se strinjajo samo, če bodo tam popisali tiste prebežnike, ki jih bodo zajeli na območju njihove občine. V štiriurni razpravi, v kateri se je oglasila večina svetnikov, je bilo čutiti, da iz njihovih besed veje predvsem nezaupanje do države.
Občinski svetnik Primož Rojc: ""Država nam je odpeljala vse urade, finančno, carino, geodetsko itd., poleg tega se ni zavzela niti za tista podjetja, kjer bi lahko pripomogla, da ne bi šla v stečaj, in tako smo danes v Ilirski Bistrici brez delovnih mest, podjetij in uradov. Če vsega tega ni, nasprotujemo tudi postavitvi migracijskega centra.""
""Šefic si je pustil priprta vrata""Državni sekretar z ministrstva za notranje zadeve Boštjan Šefic je poudaril, da je sprejemno-registracijski center nujen in v korist občanov, saj bodo lahko samo tam ustrezno poskrbeli za tiste, ki v državo vstopijo prek nezakonitih migracijskih kanalov. O morebitni izpostavi centra za tujce v Ilirski Bistrici je dejal, da je to zgolj ena izmed lokacij, ki jih preverjajo, in da ni padla še nobena dokončna odločitev. ""Ker ne moremo izključiti, da bi v prihodnosti potrebovali v centrih za tujce večje kapacitete,"" je pojasnil, zakaj so dodatni centri nujni.
Ob sprejemanju odločitev pa vedno sodelujejo z lokalnimi skupnostmi. Župan Emil Rojc v nasprotju s svetniki državi verjame, vendar pa je s seje odhajal z mešanimi občutki. ""Po današnji seji sem dobil občutek, da si je gospod Šefic pustil priprta vrata za center za tujce v občini Ilirska Bistrica, kar za nas ni sprejemljivo, in v to v nobenem primeru ne bomo privolili,"" je opozoril župan.
Ministrstvo in vlado bodo s svojimi sklepi proti kakršni koli nastanitvi prebežnikov v občini seznanili in če jim ne bosta prisluhnila, bodo pritisk stopnjevali.
Vlada: Vidik sprejemljivosti za lokalno skupnost ne more biti edini pogojOb sprejemanju odločitev o lokaciji sprejemno-registracijskih centrov se poleg logističnih in finančnih pogojev upošteva tudi vidik sprejemljivosti za lokalno skupnost, ne more pa biti to edini pogoj, je pojasnila vlada. V pripravljenosti trenutno vzdržujejo sprejemno-registracijske centre v Dobovi, Šentilju in Lendavi. Po potrebi pa se bosta aktivirala še dva dodatna sprejemno-registracijska centra na območju Bele krajine in Ilirske Bistrice, so napovedali.
Na poslansko vprašanje Vinka Gorenaka iz SDS-a glede priprav na morebitni drugi val nezakonitih prebežnikov, so v vladi odgovorili, da so se razmere na področju migracij v zadnjih šestih mesecih močno spremenile. Države severno od Slovenije, kot so Avstrija, Nemčija, Danska, Švedska in Norveška, so uvedle nadzor na notranjih mejah, da bi preprečile nenadzorovan dotok večjega števila nedovoljenih migracij. Okoliške države vse bolj zaostrujejo politiko sprejema tujcev in temu ustrezno spreminjajo zakonodajo, je navedla vlada.
Slovenija razmere v regiji spremlja dnevno in se intenzivno pripravlja, saj policija že izvaja poostren nadzor na zeleni meji in mejnih prehodih s Hrvaško in izvaja izravnalne ukrepe v notranjosti države, saj je le celovit pristop pri varovanju meje učinkovit. Policiji pri varovanju državne meje še vedno pomagajo pripadniki Slovenske vojske, vzdržujejo začasne tehnične ovire na posameznih odsekih južne meje.
Na vprašanje nepovezanega poslanca Andreja Čuša glede domnevnega ""vsiljevanja prebežniških centrov po Sloveniji"", pa je vlada pojasnila, da ne vzpostavlja migrantskih centrov, pač pa sprejemno-registracijske centre ob meji s Hrvaško, ki bodo aktivirani samo v primeru, ko ne bo več mogoče obvladovati razmer na obstoječih policijskih enotah. Glavni namen centrov, ki bodo začasne narave in zaprtega tipa pod nadzorom policije, je zaščita lokalnega prebivalstva ob prebežniških poteh, še zagotavljajo na vladi."
http://www.rtvslo.si/crna-kronika/35-prebeznikov-ki-so-jih-prijeli-pri-vranskem-zaprosilo-za-azil/408366,prebežnik,269,"
					24. november 2016 ob 14:07
					Ljubljana - MMC RTV SLO","
G. C.
","35 prebežnikov, ki so jih prijeli pri Vranskem, zaprosilo za azil","Romunski voznik je v sredo v bližini cestninske postaje Vransko izkrcal več ljudi, ki so zbežali proti bližnjemu gozdu. Policisti so pozneje v gozdu na območju Šmatevža in Podvrha našli 35 tujcev.
Celjski policisti so pozneje ugotovili, da gre za državljane Afganistana in Pakistana, ki so pripotovali do Hrvaške, kjer jih je prevzel 34-letni romunski državljan in jih s kombiniranim vozilom pripeljal v Slovenijo. Namenjeni pa so bili v Italijo.
Državno mejo s Slovenijo so prestopili na neznanem območju, zunaj mejnega prehoda. Pred cestninsko postajo Vransko se so ustavili, ker se jim je pokvarilo vozilo. 34-letni voznik in njegov 26-letni sopotnik, oba romunska državljana, sta tujce, ki sta jih nezakonito prevažala, nato pustila na avtocesti. Skupina prebežnikov je preplezala ograjo ob avtocesti in se razkropljena v manjše skupine razbežala v bližnje gozdove.
Voznik je vseh 35 tujih državljanov v človeku nedostojnih razmerah prevažal v tovornem delu kombiniranega vozila znamke Mercedes Sprinter. Z osebnim vozilom sta pred kombiniranim vozilom vozila še dva organizatorja prevoza, 26-letni romunski državljan in 30-letni državljan Afganistana, začasno stanujoč v Italiji. Voznika kombiniranega vozila sta opozarjala na policijske kontrole, so pojasnili na celjski policijski upravi.
35 tujcev zaprosilo za zaščitoPolicisti so po hitri in usklajeni akciji vsem štirim organizatorjem nezakonitih prevozov odvzeli prostost pri gostišču na Vranskem in jim zasegli vozilo. Vsi so še vedno v pridržanju. Zaradi suma storitve kaznivega dejanja prepovedanega prehajanja meje bodo privedeni k preiskovalnemu sodniku. Zagrožena kazen za omenjeno kaznivo dejanje je od enega do osmih let.
Vseh 35 tujcev, med njimi so bili tudi mladoletniki, je že zaprosilo za mednarodno zaščito. Po končanih postopkih so jih odpeljali v azilni dom."
http://www.rtvslo.si/svet/nekaj-elektorjev-sabotira-sistem-in-ne-zeli-oddati-glasu-trumpu/408225,prebežnik,572,"
					23. november 2016 ob 07:41,zadnji poseg: 23. november 2016 ob 08:46
					Washington - MMC RTV SLO","
K. Št.
",Nekaj elektorjev sabotira sistem in ne želi oddati glasu Trumpu,"Medtem ko je Hillary Clinton prejela poziv, naj zaradi domnevnih nepravilnosti zahteva ponovno štetje glasov v treh ključnih državah, nekateri elektorji ne želijo glasovati za Trumpa.
Omenjeni elektorji so se namreč pridružili gibanju s peticijo, ki elektorje poziva, naj svojih glasov ne oddajo republikancu Donaldu Trumpu, ki je zmagal na volitvah 8. novembra. Osvojil je najmanj 290 od 270 potrebnih elektorskih glasov.
Najglasnejši proti sistemu pa so podporniki nekdanjega demokratskega predsedniškega kandidata Bernarda Sandersa, ki skušajo prepričati tudi republikanske kolege elektorje, da 19. decembra ne oddajo svojih glasov Trumpu. Ti demokratski elektorji ne želijo, da kolegi podprejo Clintonovo, ampak da oddajo glas komu tretjemu, in sicer zato, da diskreditirajo sistem in olajšajo njegovo ukinitev.
Svoj poraz je sicer že priznala demokratska predsedniška kandidatka Hillary Clinton, administracija predsednika v odhajanju Baracka Obame pa že sodeluje s Trumpovo ekipo. Clintonova je sicer Trumpa premagala po osvojenem številu glasov volivcev — dobila bo približno dva milijona glasov volivcev več —, v ZDA pa so pomembni elektorski glasovi, ki jih predsedniški kandidat dobi z zmagami v posameznih zveznih državah.
Uradnih izidov ni v še treh državahKot poroča portal CNN, je več vrhunskih znanstvenikov s področja računalništva pozvalo Hillary Clinton, naj za volitve ključnih zveznih državah Wisconsin, Michigan (kjer še ni uradnih izidov) in Pesilvanija zahteva ponovno štetje vseh volilnih glasov. Znanstveniki menijo, da so odkrili dokaze, ki bi lahko nakazovali, da so bili glasovi v teh državah zmanipulirani.
Volilne nepravilnosti?Med znanstveniki je tudi profesor s Centra za računalniške znanosti in družbi na univerzi v Michiganu J. Alex Halderman, ki verjame, da je zelo dvomljivo, da ima Clintonova slabši volilni izid v državah, kjer so imeli elektronske volilne stroje, kot v državah, kjer so volivci papirnate glasovnice oddajali v volilne skrinjice. V teh državah je po njegovih besedah Hillary Clinton osvojila za sedem odstotkov slabši izid.
Rok za zahtevo po ponovnem štetju glasovnic v Wisconsinu bo potekel v petek, v Pensilvaniji v ponedeljek, v Michiganu pa naslednjo sredo. Verjetnosti, da bi se Clintonova odločila za tak korak, pa skoraj da ni.
Pobude za spremembo elektorskega sistemaMed celotno predsedniško kampanjo je bil Trump oster kritik elektorskega sistema, ki so ga očetje države zasnovali ravno zaradi za to, da onemogočijo zmago predsedniškemu kandidatu, kot je sam. Torej, ki nima političnega ozadja in privoljenja vodstva ene od večjih strank. Vse do zmage Donalda Trumpa so na ameriških predsedniških volitvah zmagovali le tisti kandidati, ki so bili bolj ali manj v politični sredini in so se držali ustaljenih norm.
Trump je kljub zmagi še vedno kritik elektorskega sistema, saj meni, da bi zmagal tudi sicer, saj da bi imel pač bolj intenzivne predvolilne kampanje v državah, ki imajo večje število prebivalcev. Demokratska senatorka iz Kalifornije Barbara Boxer je vložila predlog zakona za odpravo elektorskega sistema, s čimer pa se republikanska večina v kongresu vsaj naslednji dve leti zanesljivo ne bo ukvarjala.
Simbolične kazni za elektorje 'odpadnike'Obstaja tudi pobuda 11 zveznih držav, ki želijo sistem spremeniti tako, da elektorji na koncu volitev oddajo svoje glasove tistemu, ki je dobil več glasov volivcev po celotnih ZDA. Za uspeh te pobude je treba zbrati države, ki zaležejo skupaj za več kot polovico od 538 elektorjev. Omenjenih 11 držav jih ima ""le"" 165.
V zgodovini ZDA je bilo med elektorji že nekaj prebežnikov, ki niso upoštevali volje volivcev svoje države, vendar pa ima danes kar 29 zveznih držav posebne zakone, ki od elektorjev zahtevajo, da glasove oddajo zmagovalcu. Kazni so sicer nizke ali zgolj simbolične."
http://www.rtvslo.si/svet/trump-ni-vec-preprican-o-odstopu-od-pariskega-podnebnega-sporazuma/408147,prebežnik,962,"
					22. november 2016 ob 07:39,zadnji poseg: 22. november 2016 ob 21:39
					Washington - MMC RTV SLO, Reuters, STA","
K. Št., B. V.
",Trump ni več prepričan o odstopu od pariškega podnebnega sporazuma,"Bodoči ameriški predsednik Donald Trump je dejal, da je ""odprt"" glede umika ZDA iz pariškega sporazuma o podnebnih spremembah. Med kampanjo je obljubljal odstop ZDA od sporazuma.
V pogovoru z novinarji in uredniki New York Timesa je Trump dejal, da sporazum zelo podrobno preučuje. ""Ostajam odprt do tega vprašanja,"" je dejal. ""Menim, da obstaja povezava med dejavnostmi ljudi in podnebnimi spremembami, nekaj je na tem, a vprašanje je, v kolikšni meri,"" je glede na tvite enega od novinarjev omenjenega časnika priznal Trump. Zanimivo, pred štirimi leti je Trump na družbenem omrežju Twitter zapisal, da so ""koncept globalnega segrevanja razvili Kitajci"", da bi spremenili ""ameriško proizvodnjo v nekonkurenčno"".
Naslednik Baracka Obame je dodal, da je glede pariškega sporazuma treba videti, koliko bo stal ameriška podjetja in kakšen vpliv bo imel na konkurenčnost ZDA, poroča francoska tiskovna agencija AFP.
Spomnimo, pariški podnebni sporazum je konec lanskega leta sprejelo 195 držav. ZDA, ki so za Kitajsko druga največja onesnaževalka s toplogrednimi plini, pa je sporazum ratificirala v začetku septembra.
Šest točk za 100 dni na oblastiMedtem je Trump v šestih točkah razkril načrt za prvih sto dni vladanja, s katerim naj bi z novo trgovinsko, migracijsko in obrambno politiko ""ZDA znova postale močne"".
V videoposnetku, ki je bil objavljen na spletu, je povedal, da bo njegova prednostna naloga odstop od tihomorskega sporazuma o prosti trgovini na območju Tihega oceana (TPP) in podnebnih sporazumov, ukinil bo ""ubijalske"" omejitve na področju energije, urad za nacionalno varnost bo moral zaščititi ključne infrastrukture, na področju trga dela bo vzpostavljena večja preglednost vizumov, uvedene pa bodo tudi nove regulative na področju lobiranja vladnih uslužbencev.
Kot poroča CNN, za vse načrtovane spremembe ne potrebuje soglasja kongresa, zato bodo tudi lažje uresničljive. Zanimivo, pri tem ni omenil gradnje zidu na meji z Mehiko, deportacije več milijonov nezakonitih migrantov, kar je omenil v prvem povolilnem intervjuju v oddaji 60 minutes, omejitev glede vstopa prebežnikov iz muslimanskih držav v ZDA, spremembe Obamovega zdravstvenega sistema in več milijard dolarjev vredne obnove ameriške infrastrukture. Kot poroča CNN, bi za to potreboval soglasje kongresa, v katerem imajo v spodnjem domu večino republikanci, v senatu pa prevladujejo s tesno večino 51 poslanskih sedežev proti 48 sedežem demokratov.
Odstop od TPP-jaTrump je še zagotovil, da tranzicija poteka gladko in učinkovito ter da pri njej sodelujejo nadarjeni domoljubi, ki bodo ""Ameriko spet naredili veliko"". V prvih 100 dneh vladanja ne bo zaposlil novih državnih uslužbencev ne glede na upokojitve starih. Izjema bodo zvezni policisti, vojska, nacionalna varnost in javno zdravje. Obenem namerava povečati število mejnih policistov in imigracijskih agentov.
Glede nekaterih napovedi v videoposnetku pa je bil jasen, da ZDA odstopajo od TPP-ja, ki je ""potencialna nevarnost za njihovo državo"". Namesto tega se bo zavzemal za dvostranska pogajanja z državami za trgovinske pogodbe, ki bodo vrnila delovna mesta in industrijo nazaj v ZDA. Na to napoved se je že odzval japonski premier Šinzo Abe, ki je dejal, da ""TPP brez ZDA nima pomena"", je poročal CNN. Pri tem je dodal, da so mogoča ""nova pogajanja, saj bo TPP brez ZDA izgubil koristno ravnotežje"".
Na področju energije bo odpovedal vse restriktivne ukrepe, ki ""ubijajo delovna mesta"", s čimer bo ustvaril ""več milijonov dobro plačanih delovnih mest"". ""To hočemo, na to smo čakali.""
Zelo je poudaril pomen regulacij, pri katerih bo uvedel pravilo, da bodo za vsako novo regulacijo morali ukiniti dve stari: ""To je zelo pomembno.""
Učinkovitejša zaščitaKot je sporočil, bo moralo obrambno ministrstvo razviti celoviti načrt za zaščito ključne infrastrukture pred računalniškimi napadi hekerjev, ministrstvo za delo pa bo moralo takoj preučiti kršitve programov vizumov, ki spodkopavajo ameriške delavce s priseljevanjem.
Omejitve lobistovHkrati bo uvedel nove omejitve za vladne uslužbence, ki želijo postati lobisti. Trumpovi visoki državni uradniki po odhodu s položaja pet let ne bodo smeli delati kot lobisti, nikoli pa ne bodo smeli delati za tuje vlade. To so le uvodni ukrepi, druge pa bo še naznanil.
Trump ni imel novinarske konference vse od 27. julija, zadnja dva tedna po zmagi na volitvah pa še ni pokazal pripravljenosti na srečanje z množico novinarjev in odgovarjanje na vprašanja. Njegova tiskovna predstavnica Kellyanne Conway je v ponedeljek zagotovila, da bo tiskovna konferenca kmalu, trenutno pa ni časa, ker je Trump izjemno zaposlen z načrtovanjem vlade. V ponedeljek je imel neformalni pogovor z voditelji večjih ameriških televizij in njihovimi lastniki.
Za danes dogovorjeno srečanje z novinarji in uredniki New York Timesa je Trumpova ekipa sprva preklicala, nato pa se je le zgodilo. New York Times je zelo kritičen do Trumpa in je njegovi kandidaturi nasprotoval, uradno pa je tudi podprl njegovo demokratsko tekmico Hillary Clinton.
Trump ne bo preganjal Hillary ClintonMed ukrepi, kot je potrdila Kellyanne Conway, ne bo nadaljevanja pregona Hillary Clinton zaradi uporabe zasebnega strežnika elektronske pošte v času njenega vodenja zunanjega ministrstva in delovanja fundacije Clinton. Trump je to napovedoval med predsedniško kampanjo.
Tiskovna predstavnica je ocenila, da s tem, ko ""novoizvoljeni predsednik še pred svojo inavguracijo pove, da ne misli nadaljevati pregona, pošlje močno sporočilo"", da želi poenotiti državo, želel pa naj bi tudi pomagati demokratski predsedniški kandidatki, da se postavi na noge po porazu. Kot je Trump dejal v pogovoru z New York Timesom, ne želi več povzročati trpljenja Hillary Clinton, saj je že mnogo pretrpela. Na konkretno vprašanje, ali je dejansko odstopil od njenega pregona zaradi elektronskih sporočil, je odgovoril, da ""ne gre za nekaj, do česar bi gojil močna čustva"".
Trump je med kampanjo Hillary Clinton očital, da je lažnivka in da bi jo moralo biti sram, ker kongresu ni posredovala vse e-pošte, ampak je več kot 30.000 sporočil izbrisala. Ameriški zvezni preiskovalni urad FBI je sicer v preiskavi ugotovil, da ni razlogov za obtožnico. Trump je nato napovedal, da bo po zmagi imenoval posebnega tožilca, ki bo preiskal primer. Obljubljal je tudi, da bo Hillary Clinton pristala v zaporu, če bo postal predsednik."
http://www.rtvslo.si/svet/mnozicni-pretep-prebeznikov-v-beogradu-eden-mrtev/408121,prebežnik,192,"
					21. november 2016 ob 17:38
					Beograd - MMC RTV SLO, STA","
A. V.
",Množični pretep prebežnikov v Beogradu - eden mrtev,"V množičnem pretepu prebežnikov v središču Beograda je bil v ponedeljek eden izmed njih ubit, dva pa huje ranjena. Za življenje obeh se srbski zdravniki še borijo.
Umrli prebežnik je 26-letni državljan Afganistana. Pretep, v katerem so bili uporabljeni tudi noži, se je zgodil okoli 15. ure v parku na Zelenem vencu, kjer se zbirajo prebežniki, ki ne želijo biti nastanjeni v sprejemnih centrih.
Očividci: 20 na enegaKot poroča srbski portal Blic, je po izjavah očividcev približno 20 migrantov obkolilo nesrečenega Afganistanca in ga začelo pretepati, tudi s palicami, vsaj en napadalec pa ga je zabodel; Afganistanec je namreč umrl zaradi vbodnih ran.
Ko so skupina taksistov in mimoidoči želeli pomagati žrtvi, so se napadalci razbežali.
Policija je v povezavi s pretepom aretirala pet migrantov, pri katerih so bili najdeni noži.
Hrvati in Madžari zavrnili dve skupini Park v središču Beograda je postal stičišče migrantov, pretežno iz Afganistana in Pakistana, ki želijo iz Srbije v države EU-ja. Od tod sta oktobra proti EU-ju odšli dve skupini migrantov - ena proti meji z Madžarsko, druga pa na mejo s Hrvaško - a nobeni ni uspelo, tako da sta se vrnili v srbsko prestolnico."
http://www.rtvslo.si/svet/angela-merkel-pripravljena-sem-se-naprej-sluziti-nemciji/408026,prebežnik,479,"
					20. november 2016 ob 14:23,zadnji poseg: 20. november 2016 ob 21:40
					Berlin - MMC RTV SLO, STA","
B. V., K. Št. 
",Angela Merkel: Pripravljena sem še naprej služiti Nemčiji,"Nemška kanclerka Angela Merkel je potrdila, da se bo na volitvah naslednje leto znova potegovala za kanclerski položaj. Na oblasti je že od leta 2005.
""Želim še naprej služiti Nemčiji ... V teh težkih in negotovih časih,"" je dejala na novinarski konferenci v Berlinu. Kot je še pojasnila, želi braniti demokratične vrednote in ""njihov način življenja"".
Čeprav je 62 let stara Angela Merkel sprva napovedovala, da bo njen zdajšnji mandat zadnji, so v zadnjih dneh v javnost pricurljale novice, da bo vendarle poskusila osvojiti še četrtega. ""V naši družbi je velika polarizacija,"" je opozorila kanclerka, ki je na oblasti od leta 2005. Zato bodo te volitve po njenih besedah najtežje po združitvi Nemčije leta 1990.
Z morebitnim četrtim mandatom bi lahko postala kanclerka z najdaljšim stažem v zgodovini Nemčije. Soustanovitelj CDU-ja Konrad Adenauer je Nemčiji vladal 14 let, mentor Merklove Helmut Kohl pa 16.
V Krščanskodemokratski uniji (CDU) Merklova nima večjih izzivalcev ter tako ostaja njena najvidnejša osebnost. Ob napovedi, da se bo potegovala za nov kanclerski mandat, je napovedala tudi, da bo znova kandidirala za predsednico CDU-ja. Člani stranke, ki jo vodi od leta 2000, bodo novo vodstvo izbirali 6. decembra.
Kandidatura v turbulentnih časihPolitične spremembe v Evropi je zaznamovala predvsem odločitev Britancev, da zapustijo EU. Vedno več priljubljenosti pa imajo populistične stranke in gibanja, ki so politične točke pridobili predvsem s prihodom večjega števila nezakonitih ekonomskih migrantov in beguncev v Evropo.
Ta je zaznamovala tudi njen zadnji mandat, saj je lani v Nemčiji za azil zaprosilo 890.000 ljudi. Merklova je vodila politiko odprtih vrat do prebežnikov, kar so sprva pozdravili tako doma kot v tujini, kmalu pa je doživela plaz kritik. Med najglasnejšimi je bila nemška skrajno desna stranka Alternativa za Nemčijo (AfD), ki je s tem pridobila tudi precej podpore volivcev.
Podpora volivcevPo ocenah poznavalcev nemške politike bi lahko zadnji tektonski premiki v globalni politiki, med katere spada tudi izvolitev Donalda Trumpa za prihodnjega ameriškega predsednika, nemške volivce, ki neradi tvegajo, pripeljali nazaj k Merklovi.
Javnomnenjska raziskava, ki jo je danes objavil nemški časnik Bild am Sonntag, je pokazala, da si 55 odstotkov vprašanih volivcev želi, da Merklova ostane na položaju. Proti temu jih je 39 odstotkov. Avgusta je nadaljnje vladanje kanclerke podpiralo 42 odstotkov vprašanih.
Dogodki, ki so zaznamovali njeno karieroMed pomembnejšimi dogodki, s katerimi se je morala spopasti v dozdajšnji karieri, je bila kriza evroobmočja. V letih 2011 in 2012 je z besedami ""Če pade evro, pade Evropa"" podprla načrt Evropske centralne banke, ki je predvideval rešitev Grčije z odkupovanjem obveznic.
Eden ključnih dogodkov v zadnjih letih je bil tudi prisluškovalni škandal iz leta 2013, ko je ameriški žvižgač Edward Snowden razkril, da je nemška zunanja obveščevalna agencija BND ZDA pomagala pri prisluškovanju uradu francoskega predsednika Francoisa Hollanda, francoskemu zunanjemu ministrstvu in Evropski komisiji. Merklova je obljubila, da bo parlamentarni odbor raziskal zadevo, a je bil pozneje odboru onemogočen dostop do seznama tarč prisluškovanja."
http://www.rtvslo.si/svet/napadalci-vrgli-zazigalne-bombe-in-kamne-na-begunsko-taborisce-na-hiosu/407953,prebežnik,415,"
					19. november 2016 ob 10:15
					Atene - MMC RTV SLO","
B. V.
",Napadalci vrgli zažigalne bombe in kamne na begunsko taborišče na Hiosu,"Neznani napadalci so z zažigalnimi bombami, pirotehniko in kamenjem napadli begunske šotore v Soudi na grškem otoku Hios. Pobegniti je moralo okoli 150 ljudi.
Kot poroča BBC, je bila to že druga noč nasilja v taborišču v Soudi in okoli njega. Poškodovanih je bilo več šotorov, tudi en večji, v katerem je nastanjenih 50 ljudi, je sporočil Visoki komisariat ZN-a za begunce (UNHCR).
Predstavnik UNHCR-ja v Grčiji, Roland Schoenbauer, je dejal, da je v petek nekdo z zidu nad taboriščem vrgel kamen in v glavo zadel sirskega begunca ter ga hudo poškodoval in je v bolnišnici. V četrtek pa so bile ""z zidu odvržene zažigalne steklenice, ki so uničile več šotorov,"" je dejal. ""Ljudje so prestrašeni. Težko jih je prepričati, naj se vrnejo v taborišče."" Taborišče v Soudi, ki ga upravljajo oblasti, je sicer prenatrpano.
V četrtek je skupina okoli 30 ljudi napadla tudi dva humanitarna delavca, zato so ju prepeljali v bolnišnico. BBC poroča, da so po nekaterih poročilih v nasilje vpleteni grški skrajni desničarji.
Pomoč nudili prostovoljciUNHCR-ju, ki je oblastem ponudil pomoč pri iskanju novih namestitev za prebežnike, bodisi v hotelih bodisi v apartmajih ali javnih poslopjih, sicer še ni uspelo zamenjati vseh poškodovanih ali uničenih šotorov, razmere v Soudi pa so napete. Manjše šotore zunaj samega taborišča so tako postavili prostovoljci, je dejal Schoenbauer, ki je grško policijo pozval, da poostrijo nadzor na območju.
Po njegovih besedah vsi prebežniki ne bodo prenočili na suhem, vlada pa velika negotovost. Kot poroča BBC, je 60 odstotkov ljudi v taborišču v Soudi Sircev, 20 odstotkov je Iračanov, 10 odstotkov s severa Afrike, 10 odstotkov pa od drugod.
UNHCR pomaga tudi pri identifikaciji prosilcev za azil za prevoz na celino in urejanju vozovnic za trajekte.
Na tisoče prebežnikov na otokihNa otoku Hios je sicer okoli 4.000 prebežnikov, v taboriščih na grških otokih pa je več kot 16.000 prosilcev za azil. Prihodi prebežnikov na Hios so se sicer močno zmanjšali. V povprečju jih pride na otok šest na dan, še oktobra jih je prišlo po 21, aprila pa po 38, ugotavlja UNHCR.
Od marca, ko je EU s Turčijo sklenil sporazum o vračanju in ustavljanju beguncev, preden ti pridejo v EU, je število ljudi, ki po nevarni morski poti pridejo iz Turčije na grške otoke, močno upadlo. Procesiranje prošenj za azil je zelo počasno, medtem pa prihaja tudi do napetosti med prebežniki in tankajšnjim prebivalstvom. Pogosto so prebežniki nastanjeni v zelo slabih razmerah. Z grških otokov nekatere prosilce, ki jim zavrnejo prošnjo za azil, vračajo v Turčijo."
http://www.rtvslo.si/svet/zn-ostro-kritizirajo-begunsko-politiko-avstralije/407889,prebežnik,301,"
					18. november 2016 ob 13:09
					Canberra - MMC RTV SLO, STA","
K. S.
",ZN ostro kritizirajo begunsko politiko Avstralije,"Kaznovalni pristop Avstralije do prosilcev za azil, ki skušajo v državo priti s čolni, je omadeževal spoštovanje človekovih pravic v Avstraliji, so opozorili Združeni narodi, ki izražajo skrb tudi zaradi porasta ksenofobije in sovražnega govora.
Avstralija pribežnike, ki skušajo priti do države s čolni, tudi če so begunci, preusmerja v centra na odročnih otokih Nauru in Manus v Papui Novi Gvineji, kjer so razmere kot neustrezne kritizirali že številni zagovorniki beguncev in zdravniki.
Posebni poročevalec ZN-a o človekovih pravicah migrantov Francois Crepeau je po 18-dnevnem obisku v Avstraliji opozoril, da vladna begunska politika spodkopava človekove pravice. Izpostavil je, da so razmere na Nauruju ""krute, nečloveške in ponižujoče"". ""Avstralija bi protestirala, če bi z njenimi državljani enako ravnali v drugih državah, še posebej, če bi šlo za otroke,"" je dejal.
Crepeau, ki je bil na tem malem tihomorskem otoku dva dni, je poudaril, da je Avstralija odgovorna za ravnanje z migranti na otoku. Opozoril je tudi, da vlada s svojo migrantsko politiko vse bolj spodkopava človekove pravice migrantov, v nasprotju z mednarodnim humanitarnim pravom in iz njega izhajajočimi obveznostmi.
Pogosta tarča kritikDodal je, da ima Avstralija sicer pravico zavrniti vstop prebežnikom ali jih vrniti v domovino. Prav tako pa ima obveznost, da v tem procesu spoštuje človekove pravice prebežnikov in beguncev, je izpostavil ter izrazil zaskrbljenost za psihično zdravje migrantov, ki so prisiljeni bivati v centrih. Kot pozitivno pa je označil lansko odločitev Canberre, da sprejme 12.000 sirskih beguncev.
Avstralija je bila zaradi svoje migrantske politike že večkrat deležna kritik. Amnesty International je v oktobrskem poročilu razmere v centru na Nauruju primerjal z zaporom na prostem. Avstralski premier Malcolm Turnbull je to oznako zavrnil kot neresnično. Avstralija je sicer minuli konec tedna z ZDA sklenila dogovor o premestitvi še nedoločenega števila prosilcev za azil, ki so sedaj na omenjenih otokih, v ZDA."
http://www.rtvslo.si/svet/pred-obalo-libije-potonil-se-en-coln-s-prebezniki-pogresanih-je-okoli-100-ljudi/407823,prebežnik,203,"
					17. november 2016 ob 15:21
					Tripolis, Rim - MMC RTV SLO","
B. V.
",Pred obalo Libije potonil še en čoln s prebežniki. Pogrešanih je okoli 100 ljudi.,"V Sredozemskem morju pred obalo Libije je potonil še en čoln s prebežniki. Pogrešanih je okoli 100 ljudi, za katere se bojijo, da so utonili, so sporočili iz organizacije Zdravniki brez meja (MSF).
Reševalna ladja Bourbon Argos je rešila 27 moških s čolna, na katerem je bilo okoli 130 ljudi. Iz morja so potegnili tudi sedem trupel, poroča francoska tiskovna agencija AFP.
Z najnovejšo nesrečo se je število žrtev nesreč čolnov s prebežniki ta teden povzpelo na več kot 340, poroča AFP. Malteška dobrodelna organizacija MOAS, ki ima na območju dve reševalni ladji, je v sredo sicer opozorila, da je število žrtev verjetno še precej višje. Veliko čolnov se namreč potopi, ne da bi za njih sploh vedeli.
Prebežniki se še kar podajajo na nevarno pot čez Sredozemsko morje kljub vse slabšim vremenskim razmeram. Ta teden so s prenapolnjenih čolnov, neprimernih za plovbo, tako rešili več kot 3.200 ljudi. Kot poroča BBC, so številni prebežniki podsaharski Afričani, ki bežijo pred revščino in vojno.
Po podatkih italijanskega notranjega ministrstva so od začetka leta na varno v Italijo prepeljali več kot 167.000 ljudi. S tem so presegli lansko številko 153.000 prebežnikov, morda pa bodo presegli tudi rekord iz leta 2014, ko so rešili 170.000 ljudi."
http://www.rtvslo.si/kultura/novice/strah-film-ki-zareze-v-nase-cute-nas-bo-strah-ustavil-ali-ga-bomo-premagali/407173,prebežnik,637,"
					17. november 2016 ob 14:40
					Ljubljana - MMC RTV SLO","
Tanja Mojzer
","Strah, film, ki zareže v naše čute! Nas bo Strah ustavil ali ga bomo premagali?","""Hotel sem narediti film o tolerantnosti. Da se zavemo že enkrat, da je treba gledati v svet z odprtimi očmi, preseči okvirje. Zakaj? Ker nikoli ne veš, kdo ti lahko prekriža pot. Nikoli ne veš, kaj ti bo potem ta človek pomenil in kako smo ljudje med seboj dejansko povezani. Smo resnično bolj povezani, kot si včasih predstavljamo in mislimo na prvi pogled.""
S temi besedami je sporočilo svojega srednjemetražnega, 30-minutnega, igranega filma, povzel ptujski scenarist in režiser, Dejan Babosek.
Kristjan si je tetoviral nemški križOsnovna zgodba gre nekako takole: 17-letni Kristjan ob prihodu številnih prebežnikov v Slovenijo pade pod vpliv desničarske propagande in neonacistične skupine, kar povzroči razdor v njegovi precej bolj liberalni družini. Film opozarja na nevarnost rasizma, fašizma in ksenofobije ter javnost poziva k strpnosti in sprejemanju. Če bi ga lahko opisali s pregovorom, bi bil zelo ustrezen naslednji: ""Kdor drugemu jamo koplje, sam vanjo pade!"" Bolečina, ki jo doživi Kristjan v drugi polovici filma, je neopisljiva.Brutalni prizori odzvanjajo še dolgo po ogledu filma in spodbudijo k razmisleku o smiselnosti neutemeljenega sovraštva in nasilja nad drugačnimi. Kristjan že res, da je uporniški najstnik, ki mu manjka vpogleda v globino dejanj in prepričanj svojih ""prijateljev"", a mnogi tega njegovega najstniškega uporništva ne presežejo nikoli.
Vzporednost z Ameriško zgodovino XTematska sorodnost prikliče v spomin ameriško dramo Generacija X (American Histrory X) iz leta 1998. Babosek prizna, da je film odigral pomembno vlogo pri pripravah na Strah: ""Ja, to je definitivno eden izmed ultimativnih filmov z neonacistično tematiko. Ne moreš mimo tega, da te vsaj nekaj v Strahu ne bi spomnilo na ta legendarni film. Tudi tam je en karakter (glavni junak) zaslepljen z ""nevarno"" ideologijo in tudi tam je v ospredju družinska zgodba. To je bil v bistvu film, ki je bil nadaljnja inspiracija, potem ko sem že imel začrtano idejo in ko sem se lotil že dokončanja in same realizacije Strahu. Lahko bi rekel, da je bil del nekakšnega študijskega materiala. Predvsem pa ne moremo mimo njega glede na tematiko.""
Vseh sodelujočih več kot 50Po prvi slovenski premieri, ki je bila v Kinu Šiška, se film seli v kinematografe po Sloveniji. Danes ga bodo predstavili v Mestnem kinu Ptuj, od koder režiser tudi prihaja. Ob projekcijah pripravljajo tudi nekaj spremljevalnih dogodkov, med drugim okrogle mize in delavnice.
Pri uresničitvi filma je sodelovalo več kot 50 ljudi, film pa so posneli v osmih snemalnih dneh. Snemanje je potekalo predvsem v Ljubljani in okolici. Ob glavnem junaku Kristjanu, ki ga je igral Denys Bilash, nastopajo še Nataša Barbara Gračner (Kristjanova mama), Valentina Plaskan (Kristjanova sestra), Renato Jenček (oče). Kristjanovi prijatelji, zdravnik in druge vloge pa so odigrali: Andrei Lenart (Ben), Dino Hajderović (tujec), Darja Krhin (žena), Jure Longyka (zdravnik) in Nenad Tokalić (pevec), Marjan Radanovič (britev).
Strahu se je lotil tudi TrkajRaper Trkaj, ki v svojih besedilih daje glas drugače mislečim, in poziva mlade, da razmišljajo s svojo glavo, je na premieri nastopil kot eden od gostov okrogle mize. Za to priložnost je posnel tudi naslovno pesem in videospot, ki bo na projekcijah filma glasbeni uvod.
Na pogovoru, ki je sledil projekciji filma, je Trkaj razmišljal: ""Ljudje premalo razmišljamo s svojo glavo, tako starejši kot mlajši. Živimo v nekakšni škatlici, gledamo televizijo, samo pasivno gledamo in kimamo in poslušamo. Premalo komuniciramo med seboj kot ljudje z ljudmi. Vsi smo krvavi pod kožo, ne glede na raso, spol, državo. In se preveč ukvarjamo s takšnimi malenkostmi, medtem ko nam tisti pravi nam ""škodljivi"" ljudje, na inteligenten način naredijo nekaj res nečloveškega. Ni treba nič drugega kot imeti zdrav odnos do sebe in malce več kmečke pameti. Zato delam takšno glasbo, da ljudje v teh 3 minutah doživijo, kaj želim povedati. Rap, dobra glasba, zanimiv spot, lahko doseže marsikaj! Prek umetnosti, kratko, jedranto, želim ljudem pokazati, da naj bodo samosvoji in predvsem dobri; da delajo dobro na svoj način!"""
http://www.rtvslo.si/evropska-unija/valls-evropska-unija-lahko-razpade-in-propade/407808,prebežnik,498,"
					17. november 2016 ob 13:20,zadnji poseg: 17. november 2016 ob 16:27
					Berlin - MMC RTV SLO, Reuters","
G. V., B. V.
",Valls: Evropska unija lahko razpade in propade,"Evropska unija se spopada z nevarnostjo, da razpade in propade, je prepričan francoski premier Manuel Valls, ki nove temelje evropskega projekta vidi v močni Franciji in Nemčiji.
Valls je na obisku v Berlinu, kjer se je udeležil gospodarskega foruma v organizaciji nemškega časopisa Süddeutsche Zeitung. V nemško prestolnico je v sredo v okviru poslovilne turneje prispel ameriški predsednik Barack Obama, ki se bo v petek skupaj z nemško kanclerko Angelo Merkel srečal z voditelji Italije, Francije, Španije in Velike Britanije.
""Evropa lahko umre,"" je za časopis Süddeutsche Zeitung dejal Valls. Po njegovem mnenju morata Nemčija in Francija pokazati moč in tako postaviti nove temelje za evropske projekte. Ob tem je opozoril, da Francijo ob predsedniških volitvah prihodnje leto morebiti čaka negotovo obdobje zaradi vzpona skrajne desnice, ki je v Evropi dobila nov zagon po britanski odločitvi za izstop iz EU-ja in zdaj še z izvolitvijo Donalda Trumpa za novega ameriškega predsednika.
Francoski premier je dejal, da lahko na volitvah v Franciji zmaga kandidatka skrajno desne Nacionalne fronte Marine Le Pen. ""To pomeni, da se bo popolnoma spremenilo ravnovesje politične moči,"" je dejal. Valls je dodal, da je Francija med svetovnimi velesilami na petem mestu, da je drugo največje gospodarstvo v Evropi, da je stalna članica Varnostnega sveta ZN-a in da ima jedrsko orožje. Politično ravnovesje tako ni ogroženo le v Franciji, je dodal.
Kritika ravnodušnosti do ljudiPo Vallsovem mnenju bi morali vodilni v evropskih državah opustiti hladen in tehnokratski jezik ter ravnodušnost do ljudi. Na jezo in strahove prebivalstva se je treba odzvati, a ne s preprostimi odgovori, je poudaril. Pri tem imata po njegovem mnenju neznansko odgovornost Nemčija in Francija.
Glede Velike Britanije je Valls dejal, da EU ne more dovoliti Britancem ohranitve vseh ugodnosti članstva v evropski povezavi brez izpolnjevanja vseh pogojev, saj bi tako lahko opogumili tudi druge države, da zapustijo EU.
Valls: Potrebna so druga izhodišča glede TTIP-jaV zvezi s prostotrgovinskim sporazumom TTIP med EU-jem in ZDA, ki še ni sprejet, pa se je Valls zavzel za drugačna izhodišča, ki bi jih morali Nemčija in Francija predstaviti preostalim partnericam v EU-ju in ki bi veljali za vse prihodnje prostotrgovinske sporazume. Evropa pa mora zaščiti strateško pomembne sektorje, kot je jeklarska industrija. ""Potrebujemo novo vizijo proste trgovine,"" je poudaril.
Več izdatkov za vojskoEvropa bi morala prevzeti tudi odgovornost v obrambni in varnostni politiki, evropske države bi morale okrepiti prizadevanja za dosego izdatkov za obrambo v višini dveh odstotkov bruto domačega proizvoda, je dejal Valls. Po njegovih besedah bi morala Evropa zaščiti zunanje meje in razjasniti, kdo kot prebežnik lahko pride in tukaj tudi ostane.
Poziv k nemškim naložbamValls je opozoril, da mora Francija nadaljevati reforme, vključno z znižanjem davka na dobiček, vendar po njegovem mnenju potrebuje Nemčijo pri prizadevanjih za naložbe. Nemčija ima namreč možnost dodatnih naložb, je dejal Valls, pri čemer je imel v mislih presežke v nemškem proračunu in trgovinski bilanci. ""Zgolj krčenje stroškov dela in nižanje dolga ne zadostuje. Evropa bi morala biti sposobna zadolževanja. Za to so možnosti,"" je še poudaril."
http://www.rtvslo.si/svet/rohingje-bezijo-v-banglades-pred-preganjanjem-v-mjanmaru/407802,prebežnik,269,"
					17. november 2016 ob 11:40
					Daka - MMC RTV SLO, Reuters","
G. V.
",Rohingje bežijo v Bangladeš pred preganjanjem v Mjanmaru,"Na stotine pripadnikov muslimanske manjšine Rohingja skuša pred nasiljem vojske pobegniti iz Mjanmara v sosednji Bangladeš. V nasilju je bilo do zdaj ubitih več kot 130 ljudi.
Po pričevanju očividcev je bilo nekaj ljudi med begom ubitih. Na nekatere so streljali, ko so skušali prečkati reko Naaf, ki deli Mjanmar in Bangladeš. Druge, ki so prispeli s čolni, je ustavila bangladeška obalna straža in zdaj po vsej verjetnosti tavajo na morju.
Gre za najhujši izbruh nasilja nad zatirano manjšino v zahodni zvezni državi Rahine po letu 2012, ko je bilo v sektaških obračunih ubitih več sto ljudi. Vojska je svoje pripadnike napotila na mejo z Bangladešom, potem ko je bilo v usklajenih napadih na tri obmejne postojanke ubitih devet policistov.
Vojska je popolnoma zaprla okrožje, kjer večinoma živijo Rohingje, s tem pa je onemogočila dostop humanitarnim delavcem in neodvisnim opazovalcem. V zadnjih dneh je vojska še okrepila operacijo, v kateri je uporabila tudi helikopterje.
Humanitarni delavci domnevajo, da je od oktobrskih napadov v Bangladeš pobegnilo najmanj 500 pripadnikov manjšine, ki so zdaj nastanjeni v centrih na bangladeški strani meje. Vseeno so v torek bangladeški mejni policisti zavrnili večjo skupino prebežnikov, ki je prispela z dvema motornima čolnoma, zdaj pa verjetno plujejo po morju, saj se gotovo niso vrnili v svoje vasi v Mjanmaru.
Muslimanske Rohingje se že dolgo soočajo z zatiranjem in preganjanjem, saj jih imajo v mnogi v večinsko budističnem Mjanmaru za nezakonite priseljence, ki so prišli iz Bangladeša, čeprav so tukaj že več generacij. Ker nimajo državljanstva in niso priznani kot manjšina, so njihove pravice še bolj kratene in so pogosto v nemilosti oblasti ter preostalega prebivalstva."
http://www.rtvslo.si/sport/nogomet/sodisce-odlocilo-da-gubercu-ni-treba-v-pripor/407797,prebežnik,172,"
					17. november 2016 ob 10:43
					Koper - MMC RTV SLO","
R. K.
","Sodišče odločilo, da Gubercu ni treba v pripor","Ivici Gubercu, nekdanjemu nogometašu Luke Kopra, zdaj pa ruskega Himkija, ne bo treba v pripor.
Zunajobravnavni senat je namreč potrdil odločitev preiskovalne sodnice koprskega sodišča, ki je zahteve tožilstva po priporu zaradi sodelovanja v organiziranem kriminalu presodila kot neutemeljene, poroča športni dnevnik EkipaSN. Nogometaš se bo tako lahko vrnil v Moskvo, iz katere je dopotoval na zaslišanje v zvezi s sodelovanjem s kriminalno družbo in posedovanjem droge v svojih hiši.
V začetku oktobra je policija v dveh različnih, a povezanih preiskavah razbila dve organizirani kriminalni združbi. Združba z območja Izole se je ukvarjala predvsem s preprodajo prepovedanih drog, pa tudi s prodajo orožja in tihotapljenjem nezakonitih prebežnikov. Med osumljenimi se je tedaj znašel tudi nekdanji kapetan koprskega nogometnega kluba Ivica Guberac.
Kriminalisti so oktobra v sklopu preiskave opravili tudi hišno preiskavo pri Gubercu in v kleti našli drogo. Kot je tedaj pojasnila njegova zagovornica Monika Mavsar, je sistemski ključ, ki odpira tako njegovo stanovanje kot garažo in klet, imel tudi njegov prijatelj iz otroštva. Ta je prav tako osumljen v tej preiskavi."
http://www.rtvslo.si/evropska-unija/avstrijski-predlog-prekinitve-pogajanj-eu-ja-s-turcijo-nima-podpore/407571,prebežnik,773,"
					14. november 2016 ob 20:28,zadnji poseg: 14. november 2016 ob 21:32
					Bruselj, Ankara - MMC RTV SLO, Reuters","
B. V.
",Avstrijski predlog prekinitve pogajanj EU-ja s Turčijo nima podpore,"Zunanji ministri EU-ja so na srečanju v Bruslju izrazili kritike na račun Turčije, a avstrijski predlog prekinitve pogajanj s to državo ni prejel dovolj podpore.
28 ministrov se je sestalo v Bruslju in izrazilo kritike na račun ukrepov turških oblasti po poskusu državnega udara sredi julija. V Turčiji so namreč po poskusu udara suspendirali, odpustili ali pridržali najmanj 110.000 ljudi, med njimi vojake, sodnike, učitelje in novinarje. Predsednika Recepa Tayyipa Erdogana kritiki obtožujejo, da je poskus udara izkoristil za zatrtje nasprotnikov, kar sam zanika.
Kljub kritikam pa predlog Avstrije, da EU prekine pristopna pogajanja z Ankaro, ni prejel zadostne podpore, poroča Reuters. ""Ne podpiram nadaljevanja pristopnih pogajanj in verjamem, da za takšno Turčijo ni prostora v Evropski uniji,"" je dejal avstrijski zunanji minister Sebastian Kurz.
Tudi Luksemburg in Belgija sta bila kritična do Turčije, a najmočnejši članici Unije, Francija in Nemčija, pogajanja podpirata. V teh dveh državah namreč menijo, da bi prekinitev pogajanj zdaj povzročilo več škode kot koristi. Turčija je preveč pomembna za Nemčijo, da bi si lahko privoščili prekinitev dialoga, je dejal nemški zunanji minister Frank-Walter Steinmeier, ki je odšel na enodnevni obisk v Ankaro.
Tudi Boris Johnson, zunanji minister Velike Britanije, ki sicer načrtuje izstop iz Unije, je posvaril pred pretiranim odzivom na dogajanje v Turčiji, pretežno muslimanski, strateško pomembni državi za EU.
Erjavec kritičen do DunajaDo predloga Dunaja je bil kritičen tudi slovenski zunanji minister Karl Erjavec. Po njegovem mnenju so avstrijska stališča o Turčiji škodljiva za regijo. Erjavec namreč meni, da je treba pustiti odprta vrata in nadaljevati dialog s Turčijo, saj se s prekinitvijo dialoga razmere zagotovo ne bi izboljšale ne v Turčiji ne v regiji. Takšno je po Erjavčevih besedah mnenje večine zunanjih ministrov Unije. Besede avstrijskega ministra je sicer po mnenju slovenskega ministra mogoče razumeti v povezavi z notranjepolitičnimi razmerami v Avstriji.
Erjavec še meni, da se trenutno zdi, da pogajanja za članstvo v EU-ju niso prioriteta Turčije, temveč so za Unijo prednostna vprašanja Sirija, Irak, kurdsko vprašanje in zaščita pred terorizmom.
Erdogan pripravljen na referendum o pogajanjihMedtem ko so se zunanji ministri Unije srečali v Bruslju, pa je Erdogan dejal, da je pripravljen izvesti referendum o nadaljevanju pogajanj z EU-jem, pri čemer je ponovil, da bo obnovil smrtno kazen, če bo parlament to sprejel. Spomnimo, iz EU-ja so Turčiji jasno sporočili, da bi uvedba smrtne kazni pomenila konec upanja na članstvo Turčije v EU-ju.
Nekatere države članice so opozorile, da bi EU s prekinitvijo pogajanj izgubil svoj vpliv nad Turčijo, hkrati pa so izrazile zaskrbljenost zaradi morebitne uvedbe smrtne kazni. Takšno stališče je recimo zastopal finski minister Timo Soini.
Kot poroča Reuters, EU kljub zaskrbljenosti zaradi stanja človekovih pravic in svobode medijev v Turčiji pogosto omili svoje kritike na račun Erdogana in turške vlade, saj potrebuje sodelovanje Ankare pri zaustavljanju prebežnikov pred prihodom v Grčijo.
Ankara je sicer že večkrat zagrozila z odstopom od marčevskega sporazuma o zaustavljanju prebežnikov, če EU ne bo zrahljal vizumskega režima za turške državljane do konca leta. Ankara je EU tudi obsodila, da je bil premalo solidaren po poskusu udara, v katerem je bilo ubitih 240 ljudi. Za udar sicer Erdogan krivi v ZDA živečega klerika Fethullaha Gülena in njegove podpornike. Gülen vpletenost zanika.
Lani je prišlo v EU 1,3 milijona prebežnikov, poroča Reuters, zaradi sporazuma s Turčijo, do katerega so močno kritične številne organizacije za varstvo človekovih pravic, pa se je število v EU prispelih prebežnikov močno zmanjšalo.
Dogovor o varnostnem načrtuMinistri so v Bruslju sicer dosegli dogovor o novem evropskem varnostnem in obrambnem načrtu, ki se snuje že dlje časa, z zmago Donalda Trumpa na ameriških volitvah pa je dobil dodaten pomen, saj je Trump kot kandidat postavil pod vprašaj tradicionalno vojaško sodelovanje ZDA in Evrope v okviru zveze Nato.
Načrt po besedah visoke zunanjepolitične predstavnice Unije Federice Mogherini opredeljuje skupno raven ambicije EU-ja na varnostnem in obrambnem področju. Ta vključuje tri glavne naloge: odzivanje na zunanje krize in konflikte, sodelovanje s partnerji pri zagotavljanju obrambnih zmogljivosti ter zaščito EU-ja in njenih državljanov, je pojasnila.
Ključni vidiki se nanašajo na izboljšanje civilnega odzivanja na migracije in terorizem, več finančnih sredstev za razvoj brezpilotnih letalnikov ter projekte, kot sta evropska mobilna bolnišnica in logistično vozlišče.
Kot je dejala Federica Mogherini, pri tem načrtu ne gre za vojsko EU-ja, ne gre za ustvarjanje novih poveljstev ali ozemeljsko obrambo Unije, za kar je pristojen Nato, prav tako pa ne gre za tekmovanje z Natom ali podvajanje nalog zavezništva.
O dejanskih konkretnih novostih je za zdaj malo znanega, saj še ni bilo časa preučiti zajetnega načrta. Ena od njih naj bi bila sicer dejanska uporaba evropskih bojnih skupin za hitro posredovanje, ki obstajajo že leta, a jih niso še nikoli uporabili."
http://www.rtvslo.si/svet/srbska-policija-pred-hrvasko-mejo-ustavila-skupino-prebeznikov/407557,prebežnik,266,"
					14. november 2016 ob 18:03,zadnji poseg: 14. november 2016 ob 21:14
					Beograd - MMC RTV SLO, STA","
B. V.
",Srbska policija pred hrvaško mejo ustavila skupino prebežnikov,"Več deset prebežnikov, večinoma iz Afganistana in Pakistana, je poskusilo vstopiti na Hrvaško mimo mejnega prihoda, a so jih še pred hrvaško mejo ustavili srbski policisti.
Približno 130 prebežnikov je več dni pešačilo iz Beograda, na mejo pa so prispeli v nedeljo zvečer. Mrzlo noč so preživeli na odprtem. Srbski policisti so ob srbsko-hrvaški meji blizu Šida ogradili prostor, v katerem je bila skupina državljanov Afganistana in Pakistana. Ograjo so prebežniki poskusili zrušiti, a je srbskim policistom po prerivanju uspelo, da so jih ustavili, je poročala regionalna televizija N1.
Zatem so nekateri poskusili vstopiti na Hrvaško prek njiv, a so jih tudi tam prestregli srbski policisti in jih prepeljali nazaj v prostor na odprtem, kjer so preživeli noč.
""Mi smo begunci. Prihajamo iz Pakistana in Afganistana. Ne uradno, ampak tam je vojna, mar ne spremljate novic? Zato tudi bežimo. Protestirali smo s pešačenjem, zdaj bomo pa s sedenjem ob meji,"" je v nedeljo po poročanju portala b92.net dejal Husein iz Pakistana.
Srbske oblasti so ljudem ponudile, naj se vrnejo v Beograd, a so prebežniki za zdaj odločeni, da bi vstopili na Hrvaško in nadaljevali pot proti Italiji in Franciji. N1 še poudarja, da je stanje napeto. Hrvaška policija, ki je razporedila svoje enote na hrvaški strani meje, zatrjuje, da ne bo dovolila vstopa v državo mimo mejnih prehodov.
Član srbske komisije za begunce in prebežnike Ivan Gerginov je medtem potrdil, da so se vsi državljani Afganistana in Pakistana odločili vrniti v Šid, a da v treh begunskih centrih v tem mestu ni prostih mest. Celotno skupino bodo zato pozno zvečer z vlakom prepeljali nazaj v Beograd."
http://www.rtvslo.si/zabava/iz-sveta-znanih/ivana-trump-zeli-postati-veleposlanica-na-ceskem/407513,prebežnik,264,"
					14. november 2016 ob 11:08
					Washington - MMC RTV SLO","
K. K.
",Ivana Trump želi postati veleposlanica na Češkem,"Pred novim predsednikom Združenih držav Amerike Donaldom Trumpom so kadrovski izzivi. In tudi družinski. Njegova nekdanja žena Ivana želi, da jo postavi na mesto veleposlanice na Češkem.
67-letna Ivana, ki se je od Trumpa ločila leta 1992 in z ločitvijo napolnila stolpce tabloidov po svetu, je nekdanjemu možu namignila, da bi bila prava oseba za predstavljanje ZDA v svoji nekdanji domovini.
""Predlagala mu bom, da bi postala češka veleposlanica. Od tam prihajam, poznam jezik in vsi me tam poznajo,"" je razložila Ivana za New York Post. ""Zelo sem znana po imenu Ivana. Pravzaprav nisem nikoli rabila priimka Trump. Precej sem znana po vsem svetu, ne samo v ZDA,"" je še nadaljevala 67-letnica.
Ivana je ob tem priznala, da ne obžaluje dejstva, da ni postala prva dama ZDA. Ob tem pa je dodala, da je njen dom v New Yorku ""veliko boljši, kot bi bila Bela hiša"". V intervjuju pa je zaželela vse dobro tudi novi prvi dami: ""Nič ji ne zavidam, ker bo morala začeti pripravljati prtljago - oblačila in drugo.""
Ob tem je tudi razkrila, kako bi lahko njen nekdanji mož, s katerim je še vedno v dobrih odnosih, živel v novem domu. ""Mislim, da Bele hiše ne bo obarval v zlato,"" je razmišljala Ivana. Po njenih besedah se zna tudi zgoditi, da bo svoje letalo spremenil v Air Force One.
Nekdanja Trumpova žena je še dodala, da ZDA ""potrebujejo migrante"" in da je za njo pet let delala ženska, ki je nosila hidžab. A ob tem je dodala, da bi prebežniki morali plačevati davke in da bi vsaj malo morali znati angleško."
http://www.rtvslo.si/svet/prosilce-za-azil-bodo-namesto-avstralije-vzele-zda/407451,prebežnik,346,"
					13. november 2016 ob 10:01
					Sydney - MMC RTV SLO","
K. S.
",Prosilce za azil bodo namesto Avstralije vzele ZDA,"Avstralija in ZDA so dosegle dogovor o prerazporeditvi prosilcev za azil, pridržanih v avstralskih centrih za pridržanje v Papui Novi Gvineji in Nauruju. Po dogovoru bodo tamkajšnje prebežnike popisali, najranljivejše pa preselili v ZDA.
V spornih centrih v Manusu (Papua) in Nauruju, kjer že leta poročajo o nevzdržnih razmerah in hudih zlorabah, je pridržanih okoli 1.200 prebežnikov, večinoma iz azijskih držav. Avstralija ima eno najbolj neprijaznih politik do prebežnikov na svetu - tiste, ki skušajo njeno obalo doseči v čolnih, ustavi sredi morja in jih zapre v omenjene centre v tujini.
""Ameriške oblasti bodo izvedle svojo lastno oceno beguncev in se odločile, kateri ljudje bodo naseljeni v ZDA,"" je sporočil avstralski Malcolm Turnbull, ki je še povedal, da bo postopek prerazporejanja beguncev postopen. Turnbull ni povedal, koliko beguncev bo preseljenih, je pa dejal, da bodo imeli prednost ženske, otroci in družine, poroča BBC.
Do dogovora, ki se bo izvajal v sodelovanju z ZN-ovo agencijo za begunce (UNHCR), so upravičeni le tisti, ki so trenutno v centrih za popis. ""Gre za enkratni dogovor, ki se ne bo ponovil,"" je še povedal Turnbull.
Nasilje in samomoriDogovor je potrdil tudi ameriški državni sekretar John Kerry, ki je dejal, da so ZDA ""zelo angažirane"", kar zadeva UNHCR in pomoč beguncem tako v Nauruju in Papui kot tudi v drugih delih sveta.
Beguncem, ki so primerni za azil v ZDA, a ga zavrnejo, bodo namesto tega ponudili 20-letni vizum za Nauru. Tistim, ki pa so prošnje za azil zavrnili, bi se morali vrniti v domače države, pravi Turnbull.
Avstralske oblasti so avgusta sicer sporočile, da nameravajo zapreti sporni azilni center v Manusu, a niso nikdar navedle datuma zaprtja. Na avstralsko vlado že dalj časa letijo ostri očitki glede razmer v obeh centrih, ki ju upravljajo zasebne družbe. Prav tako avgusta je v javnost pricurljalo poročilo o ""incidentih"", iz katerega je razvidno, da so v centru v Nauruju široko razmahnjeni nasilje, zlorabe in samomori.
Prejšnji mesec pa je organizacija Amnesty International v svojem poročilu zapisala, da so razmere, ki jih trpijo prosilci za azil, ""načrtna politika, da bi jim tako povzročili hudo""."
http://www.rtvslo.si/begunska-kriza/srbija-ne-zeli-vec-pomagati-prebeznikom-zunaj-sprejemnih-centrov/407434,prebežnik,232,"
					12. november 2016 ob 20:40
					Beograd - MMC RTV SLO, Televizija Slovenija, STA","
K. Št.
",Srbija ne želi več pomagati prebežnikom zunaj sprejemnih centrov,"""Odprite meje!"" je vzklikala skupina okoli 150 prebežnikov, ki so se iz Beograda peš odpravili na 150 kilometrov dolgo pot do hrvaške meje, kjer želijo vstopiti v Evropsko unijo.
Med prebežniki naj bi bila večina ekonomskih migrantov iz Afganistana in Pakistana, zato imajo malo možnosti za nadaljevanje poti v države članice EU-ja. Srbski minister za delo, zaposlovanje in socialno politiko Aleksandar Vulin je dejal, da Srbija nikomur ne more dajati ""lažnih obljub, ki bi begunce prepričevale, da bodo zanje odprli mejne prehode"".
Prebežniki pravijo, da bodo na hrvaški meji čakali, vse dokler je ne odprejo. Večina hoče pot nadaljevati v Italijo ali Francijo. Na začetku oktobra je dvakrat večja skupina beguncev skušala peš do madžarske meje, a so jo ustavili.
Kot je poroačal RTV-jev dopisnik v Beogradu Boštjan Anžin, nameravajo pristojne srbske oblasti izprazniti tudi parke, ulice in opuščene zgradbe, v katerih so prebežniki bivali zadnjega pol leta.
""Mnogi naj bi bivanje v nemogočih razmerah izbrali sami, saj vedo, da bi jih po registraciji čakala pot nazaj domov,"" je še poročal Anžin, ""pa čeprav sistem deportacij ne deluje."" Pred zimo pa želijo s prepovedjo delitev pomoči vse prisiliti, da pridejo v sprejemne centre, pa čeprav je tudi v njih le še malo prostora, prav tako se v njih širijo uši in druge bolezni. Srbske oblasti so sporočile, da je v Srbiji okoli 7.400 prebežnikov, nevladne organizacije pa poročajo o okoli 10.000 ljudeh."
http://www.rtvslo.si/gospodarstvo/odbor-potrdil-proracun-za-2018-predviden-0-7-odstotni-primanjkljaj/407307,prebežnik,530,"
					11. november 2016 ob 08:38,zadnji poseg: 11. november 2016 ob 13:51
					Ljubljana - MMC RTV SLO, STA","
Al. Ma., G. K.
","Odbor potrdil proračun za 2018, predviden 0,7-odstotni primanjkljaj","Odbor DZ-ja za finance je potrdil vladni predlog državnega proračuna za leto 2018, ki načrtuje primanjkljaj v višini 0,7 odstotka BDP-ja. Dopolnila opozicije so zavrnili kot neutemeljena.
Vlada tako še naprej načrtuje, da se bo proračunski primanjkljaj v letu 2018 znižal na 0,7 odstotka bruto domačega proizvoda (BDP), je pojasnila finančna ministrica Mateja Vraničar Erman. V državni proračun naj bi se tako leta 2018 steklo 9,3 milijarde, odhodki pa so še vedno načrtovani v znesku 9,6 milijarde evrov. Presežek odhodkov nad prihodki bi čez dve leti tako znašal 305 milijonov evrov oziroma 0,7 odstotka BDP-ja.
Odbor za finance se je s predlogom proračuna sicer seznanil že oktobra, a je vlada pozneje na osnovi povedanega v razpravi pripravila dopolnjen predlog. Prihodke in odhodke so pustili nedotaknjene, kot so bili predlagani oktobra, je pa vlada potrdila nekatere prerazporeditve znotraj proračuna, in sicer po dva dodatna milijona evrov za obnovo športne infrastrukture in popolnitev državnih rezerv, ki so se izpraznile zaradi oskrbe prebežnikov.
Ministrica za finance je pojasnila, da so ta denar našli na podlagi izvedenih ukrepov upravljanja z dolgom države, in sicer predvsem z odkupom dolarskih obveznic ter izdajo novih evrskih z nižjimi obrestnimi merami. ""To nam omogoča znižanje odhodkov na tej postavki in jih lahko namenimo za druge nujne potrebe, ki so bile izkazane tudi skozi posamezna vložena dopolnila,"" je dejala.
""Brezpredmeten proračun""V opoziciji so vladi očitali, da je v DZ prinesla brezpredmeten proračun, saj na novembrski seji očitno ne bodo sprejemali tudi predloga zakona o ukrepih na področju stroškov dela v javnem sektorju, zaradi česar bo lahko v proračunu zmanjkalo tudi 200 milijonov evrov. ""Imate tudi stavko zdravnikov, številke niso definirane,"" je opozoril Marko Pogačnik iz SDS-a in se hkrati vprašal, kdo bo bedel nad proračunom, ko pa še vedno nimamo fiskalnega sveta.
Dejstvo, da ukrepi na področju stroškov dela v javnem sektorju za leto 2017 še niso usklajeni, ni težava, je odvrnil Jani Möderndorfer iz SMC-ja. ""Minister se gre nazaj pogajat s sindikati in ne vidim nobenega razloga, da se ta zadeva ne bi rešila,"" je izpostavil.
Ministrica: Ključna je gospodarska rastLuka Mesec je predlog proračuna ocenil kot nepravičnega na strani prihodkov in nesolidarnega na strani odhodkov. Varčuje se na račun socialno ogroženih, na strani prihodkov pa se znižujejo davki, ki bistveno manj bremenijo denarnico upokojenca s 500 evrov pokojnine kot pa menedžerja s 5.000 evrov plače. Zdaj ko imamo gospodarsko rast, bi morala vlada poskrbeti za odpravo posledic krize, je prepričan Mesec in hkrati predlagal višji davek od dohodkov pravnih oseb.
A višje odhodke lahko prinese zgolj višja gospodarska rast, ne pa nominalno zvišanje davčnih stopenj, je spomnila ministrica Vraničar Erman. Predlog proračuna je po njenih besedah pripravljen premišljeno in ob upoštevanju ključnih ciljev in prednostnih področij, predstavlja pa kompromis med najrazličnejšimi potrebami in trenutnimi zmožnostmi.
K predlogu proračuna za leto 2018 so poslanske skupine opozicije vložile 26 dopolnil, od katerih odbor za finance kot matično delovno telo ni podprl nobenega.
O proračunu za leto 2017 v sobotoS predlogom sprememb proračuna za leto 2017 se bodo člani odbora za finance seznanili v soboto. Ob tem se bodo opredelili do dopolnil, ki jih lahko poslanci, poslanske skupine in delovna telesa vlagajo še danes, lahko pa bodo pripravili tudi svoja."
http://www.rtvslo.si/slovenija/iz-grcije-so-v-slovenijo-premestili-41-sircev-vecinoma-druzine/407211,prebežnik,116,"
					10. november 2016 ob 07:57,zadnji poseg: 10. november 2016 ob 08:59
					Ljubljana - MMC RTV SLO","
G. C.
","Iz Grčije so v Slovenijo premestili 41 Sircev, večinoma družine","V okviru premestitve prebežnikov iz Grčije je v sredo zvečer v Slovenijo prispela četrta skupina ljudi, ki potrebujejo mednarodno zaščito. Gre za 41 državljanov Sirije, večinoma družine, ki so jih prepeljali v azilni dom v Ljubljani.
Po navedbah ministrstva za notranje zadeve je na brniško letališče prispelo 41 državljanov Sirije. Uradni postopek sprejema prošenj za mednarodno zaščito se bo predvidoma začel v četrtek. Do konca postopka bodo družine bivale v izpostavi azilnega doma v Logatcu, samski moški pa v azilnem domu v Ljubljani.
Doslej je bilo v Slovenijo v okviru sheme premeščenih 124 ljudi, in sicer 23 državljanov Eritreje iz Italije ter 84 državljanov Sirije in 17 državljanov Iraka iz Grčije, so še sporočili z ministrstva."
http://www.rtvslo.si/svet/madzarski-parlament-ni-sprejel-orbanovih-ustavnih-amandmajev/407046,prebežnik,433,"
					8. november 2016 ob 09:29,zadnji poseg: 8. november 2016 ob 12:01
					Budimpešta - MMC RTV SLO, STA","
B. V.
",Madžarski parlament ni sprejel Orbanovih ustavnih amandmajev,"Madžarski parlament ni sprejel amandmajev k ustavi za prepoved kolektivnega naseljevanja tujih državljanov na Madžarsko. Šlo je za poskus preprečitve preselitve prosilcev za azil.
Amandmaje je vložil premier Viktor Orban po oktobrskem referendumu, na katerem je bila večina sicer proti begunskim kvotam EU-ja, a je bila udeležba prenizka, da bi bil veljaven. Leta 2015 je EU sprejel dogovor o kvotah, po katerem bi po Uniji naselili 160.000 prebežnikov, Madžarska pa bi jih sprejela 1.294.
""Tuji državljani ne morejo biti preseljeni na Madžarsko,"" piše v svežnju predlaganih ustavnih sprememb. ""Tuji državljani (z izjemo državljanov EU-ja) lahko na Madžarskem živijo samo na podlagi prošenj, ki jih bodo individualno preučile madžarske oblasti v skladu z zakonskimi določili, ki jih bo sprejel parlament,"" še piše.
Orbanova stranka Fidesz je potrebovala za sprejem sprememb dvotretjinsko večino, zato je bila nujna podpora vsaj nekaj poslancev skrajno desne stranke Jobbik. Kot poroča BBC, stranki Fidesz namreč manjkata dva sedeža v parlamentu za dvotretjinsko večino, potrebno za spremembe ustave. Kot poroča madžarska tiskovna agencija MTI, se je večina poslancev Jobbika in levice glasovanja vzdržala.
Jobbik sicer podpira Orbanovo politiko do prebežnikov, a si obenem prizadeva, da bi vlada ukinila ločeno politiko dodeljevanja dovoljenja za bivanje v državi premožnim tujcem in njihovim družinam, če kupijo posebne državne obveznice v vrednosti 300.000 evrov. Bogati tujci prihajajo večinoma iz Rusije, Kitajske in z Bližnjega vzhoda. V Jobbiku opozarjajo, da je v državo prek te sheme prišlo več ljudi, kot bi jih zaradi begunskih kvot.
Zaradi nakupa omenjenih obveznic je dovoljenje za prebivanje pridobilo več kot 7.500 ljudi. Po današnjem glasovanju v parlamentu so poslanci Jobbika razgrnili transparent, na katerem je pisalo: ""Izdajalec je tisti, ki v državo v zameno za denar spusti teroriste."" Vodja Jobikka Gabor Vona je dejal: ""Niti bogatim niti revnim migrantom ne smemo dovoliti naseljevanja na Madžarskem.""
Francoska tiskovna agencija AFP poroča, da glasovanje po mnenju opazovalcev že kaže na boj za oblast med Fideszom in Jobbikom pred prihodnjimi volitvami, ki so načrtovane za leto 2018. Današnje glasovanje je sicer za Orbana hud poraz.
""Ustavna identiteta madžarskega naroda""Orban je predlagal tudi dopolnilo k ustavi, da ""oblika in struktura države, njeno ozemlje in ljudje pripadajo ustavni identiteti madžarskega naroda"", česar ni mogoče spremeniti z amandmaji niti z zakonodajo od zunaj.
Dopolnila v petih točkah tudi predlagajo uvedbo načela, da je ""temeljna dolžnost države, da ščiti madžarsko ustavno identiteto, ki izvira v njeni zgodovinski ustavi"".
Na referendumu 2. oktobra je 98,3 odstotka udeležencev podprlo stališče vlade o zavračanju begunskih kvot EU-ja, a se ga je udeležilo le 40 odstotkov volivcev, zaradi česar po ustavi ni bil veljaven. Za veljavnost je potrebna 50-odstotna udeležba."
http://www.rtvslo.si/begunska-kriza/v-sredozemskem-morju-resili-vec-kot-2-200-ljudi/406892,prebežnik,114,"
					5. november 2016 ob 21:09
					Rim - MMC RTV SLO, STA","
B. V.
",V Sredozemskem morju rešili več kot 2.200 ljudi,"Italijanska obalna straža je sporočila, da so v sobotnih operacijah v Sredozemskem morju z nevarnih čolnov rešili več kot 2.200 ljudi, deset prebežnikov pa je umrlo.
Po poročanju nemške tiskovne agencije DPA so skupno izvedli 16 reševalnih operacij, v katerih so sodelovale italijanska obalna straža in mornarica, španska mornarica v okviru evropske misije Frontex ter več zasebnih ladij in plovil nevladnih organizacij.
Ob tisočih rešenih pa so našli tudi deset trupel prebežnikov. Točne lokacije niso razkrili, so pa povedali, da so vsa trupla odkrili na istem čolnu.
Na poti čez Sredozemsko morje je med Severno Afriko in Bližnjim vzhodom ter Evropo letos umrlo že okoli 4.220 ljudi, kaže najnovejša številka Mednarodne organizacije za migracije."
http://www.rtvslo.si/svet/na-kongresu-csu-ja-prepricljivo-proti-odrekanju-podpore-kanclerki-merkel/406880,prebežnik,318,"
					5. november 2016 ob 17:16
					München - MMC RTV SLO, STA","
B. V.
",Na kongresu CSU-ja prepričljivo proti odrekanju podpore kanclerki Merkel,"Delegati bavarske Krščansko-socialne unije (CSU) na kongresu v Münchnu prepričljivo niso podprli predloga, naj stranka na prihodnjih parlamentarnih volitvah odreče podporo nemški kanclerki Angeli Merkel.
Na dvodnevnem kongresu so delegati sestrske stranke vladajoče Krščansko-demokratske unije (CDU) nemške kanclerke na Bavarskem med drugim tako glasovali o predlogu, da naj na prihodnjih volitvah v primeru, da se bo znova potegovala za kanclerski mandat, Angeli Merkel odrečejo podporo.
Predlagatelj Thomas Schmitt je kot razlog izpostavil predvsem migrantsko politiko kanclerke, ki je zagovarjala t. i. politiko odprtih vrat za begunce. Zaradi tega je kanclerko večkrat javno kritiziral tudi predsednik CSU-ja Horst Seehofer.
Angela Merkel sicer do zdaj še ni povedala, ali se bo na volitvah prihodnje leto potegovala za nov mandat na čelu nemške vlade.
CSU, ki se opisuje kot ""konservativna stranka prihodnosti"" s ""krščansko-judovskimi koreninami"", je na kongresu potrdil nov program na 42 straneh. Glavne teme programa so povezane s prihodom prebežnikov. Tako zahteva omejevanje migracij, zavrača dvojno državljanstvo, zavzema se za močno državo kot odgovor na teroristične grožnje in postavljanje jasnih meja glede islama.
Pogoj: Omejevanje prihoda prebežnikovZahteva po postavitvi zgornje meje pri prihodu prebežnikov bo po besedah podpredsednika CSU-ja Manfreda Webra pogoj stranke za sodelovanje v prihodnjih vladah. ""Brez zgornje meje v prihodnjem letu ne bo koalicije s CSU-jem,"" je poudaril za časopis Passauer Neuen Presse.
Gre sicer za sedmi temeljni program v zgodovini stranke, v primerjavi s predhodnikom iz leta 2007, ki je imel 191 strani, pa je ta precej manj obsežen. Razprava o novem programu je potekala dve leti.
Po besedah predsednika CSU-ja Seehoferja stranka zajema demokratični spekter desno od sredine in je ""prava ljudska stranka"", ne stranka, ki bi se zavzemala zgolj za interese kakšne ožje skupine. ""Smo velika politična družina za vse,"" je poudaril. Nemška tiskovna agencija DPA ocenjuje, da se CSU v volilno leto 2017 podaja s konservativnejšim značajem. DPA vidi razloge za to tudi v spopadu s skrajno desno Alternativo za Nemčijo (AfD)."
http://www.rtvslo.si/svet/ob-obali-libije-naj-bi-umrlo-vec-kot-239-prebeznikov/406707,prebežnik,321,"
					3. november 2016 ob 14:09
					Tripolis - MMC RTV SLO, STA","
B. V., A. V.
",Ob obali Libije naj bi umrlo več kot 239 prebežnikov,"Ob obali Libije naj bi v dveh nesrečah umrlo več kot 239 prebežnikov, sporoča UNHCR. Medtem je na jugovzhodu Evrope obtičalo 77.000 prebežnikov.
Visoki komisariat ZN-a za begunce (UNHCR) je novico o nesrečah prejel od dveh preživelih, ki sta prispela do italijanskega otoka Lampedusa. Do zdaj še niso odkrili trupel oziroma jih povlekli iz vode, poroča BBC.
Samo letos je na nevarni poti v Evropo čez Sredozemsko morje umrlo več kot 4.200 ljudi, sporoča Mednarodna organizacija za migracije. ZN opozarja, da bi bilo lahko leto 2016 najsmrtonosnejše leto za prebežnike, ki so podajajo na to pot. Letos je Sredozemsko morje prečkalo skoraj 330.000 prebežnikov, lani pa več kot milijon.
Na tisoče obtičanih prebežnikovMedtem je na jugovzhodu Evrope po zaprtju t. i. balkanske poti na začetku leta obtičalo približno 77.000 prebežnikov. V Grčiji naj bi bilo kar 62.000 prebežnikov, med njimi 15.000 na grških otokih, piše v poročilu nemških varnostnih služb, ki ga povzema nemška tiskovna agencija DPA.
Prebežnikom uspe prečkati meje, četudi so te zaprte. V Srbiji se je tako število prosilcev za azil, ki želijo priti v države Zahodne Evrope, povzpelo na 6.300. Junija jih je bilo 2.000. Čeprav se je balkanska pot zaprla spomladi, je potem v Nemčijo prišlo približno 50.000 prebežnikov, še ugotavlja poročilo nemških varnostnih služb.
Italijanska policija zavrača obtožbe Amnesty Internationala Medtem pa je Mednarodna nevladna organizacija za človekove pravice Amnesty International (AI) obtožila italijansko policijo grdega ravnanja z migranti. Med dokumentiranimi nepravilnostmi, ki jih AI očita italijanski policiji, naj bi bilo med drugim ustrahovanje, pretepanje in spolno poniževanje. AI je Italijo v poročilu obtožila tudi nedovoljenega izgona migrantov. Poročilo, ki temelji na izkušnjah 170 migrantov, vsebuje tudi primere, ko so bili begunci zaprti v celice, če niso želeli dati prstnih odtisov. Italijanska policija je obtožbe odločno zanikala. ""Kategorično zanikam uporabo nasilnih metod proti migrantom, bodisi med njihovo identifikacijo ali v postopku vrnitve v domovino,"" je v sporočilu za javnost zatrdil šef italijanske policije Franco Gabrielli."
http://www.rtvslo.si/svet/urjenje-libijske-obalne-straze-bi-lahko-resilo-stevilna-zivljenja-prebeznikov/406662,prebežnik,421,"
					2. november 2016 ob 20:10
					Rim - MMC RTV SLO","
G. V.
","""Urjenje libijske obalne straže bi lahko rešilo številna življenja prebežnikov""","Z urjenjem libijske obalne straže za boj proti tihotapcem ljudi in nezakonitim migracijam bi lahko rešili številna življenja, je prepričan vodja misije Evropske unije v Sredozemlju.
V okviru operacije Sophia, ki je namenjena boju proti kriminalnim tolpam, s pomočjo katerih se številni prebežniki v neprimernih plovilih z libijske obale odpravijo na nevarno morsko pot proti Evropi, so 26. oktobra začeli uriti 78 pripadnikov libijske obalne straže.
Od padca režima nekdanjega libijskega voditelja Moamerja Gadafija pred petimi leti je Libija v brezvladju, kar so izkoristile različne tihotapske tolpe, ki v državi brez reda in zakonov delujejo brez strahu pred roko pravice.
Tihotapske tolpe so poskrbele, da se je na pot proti Evropi prek Sredozemskega morja v zadnjih letih odpravilo na stotisoče prebivalcev pretežno podsaharskih držav. Samo letos jih je pri poskusu prečkanja Sredozemskega morja umrlo več kot 3.740.
Mednarodno priznana libijska vlada nadzira le del ozemlja in je tako nemočna v boju proti tihotapcem, ki izkoriščajo obup prebežnikov. Libijska obalna straža se sooča s pomanjkanjem pripadnikov in opreme, da bi lahko nadzorovala več kot 1.700 kilometrov obale.
Na drugi strani lahko pripadniki evropske misije Sophia delujejo le v mednarodnih vodah, ki se začnejo 12 navtičnih milj od obale.
Po besedah vodje misije Sophia, kontraadmirala Enrica Credendina, bi lahko izurjena libijska obalna straža preprečila številne smrti. ""Ko se gumijasti čoln prevrne, se hitro potopi. Le malo prebežnikov zna plavati in nimajo rešilnih jopičev, zato se hitro utopijo,"" je dejal.
Agresivno obnašanjePoleg tega se pojavljajo poročila o incidentih, ko naj bi ladje, ki pripadajo libijski obalni straži, napadle plovila s prebežniki in reševalne čolne, zato je urjenje pripadnikov libijske obalne straže še toliko bolj nujno in potrebno, je prepričan Credendino, ki je povedal, da se je ob nekaterih priložnostih libijska obalna straža odzvala preveč agresivno, kar sam pripisuje prav pomanjkanju urjenja.
Nemška humanitarna organizacija Sea-Watch je prejšnji mesec odkrila trupla štirih prebežnikov po napadu, za katerega člani organizacije pravijo, da so ga izvedla plovila z oznakami libijske obalne straže, čeprav ta zanika kakršno koli vpletenost v incident.
Credendino pojasnjuje, da je včasih težko razločiti, ali gre res za pripadnike obalne straže, ali pa le za tihotapce, ki pogosto nosijo vojaška oblačila ali uniforme, na svojih ladjah pa razobesijo libijsko zastavo.
Čeprav je bilo nekaj dvomov o načrtu urjenja, pa Credendino pravi, da je 78 pripadnikov prišlo z navdušenjem in resnično željo, da se dela lotijo skupaj s pripadniki evropske misije.
V okviru evropske misije so od njenega oblikovanja julija leta 2015 prijeli 99 domnevnih tihotapcev in jih predali italijanskim oblastem. Zasegli so 337 plovil."
http://www.rtvslo.si/begunska-kriza/usoda-registracijskega-centra-za-prebeznike-v-beli-krajini-se-ni-znana/406661,prebežnik,420,"
					2. november 2016 ob 20:07
					Črnomelj - MMC RTV SLO","
G. K., Saša Kisovec, TV Slovenija
",Usoda registracijskega centra za prebežnike v Beli krajini še ni znana,"Prebivalce Bele krajine že nekaj časa razburja namera ministrstva, ki želi na tem območju ob morebitnem obsežnejšem prihodu prebežnikov vzpostaviti sprejemno-registracijski center.
Omenjeno dejstvo je pred slabim mesecem tudi že sprožilo proteste lokalnih prebivalcev. Črnomaljska županja je zato v Črnomlju sklicala sestanek lokalnega prebivalstva s predstavniki notranjega ministrstva, da bi ti odgovorili na nekatera pereča vprašanja.
Lokalno prebivalstvo na sestanku ni izvedelo veliko novega in dogovorili se niso nič konkretnega, le to, da bi bil v primeru obsežnejših migracij sprejemno-registracijski center na tem območju nujen in da ga bodo, če bo to treba, tudi vzpostavili, predvsem zato, da bodo s tem olajšali delo policistom.
Županja Črnomlja je predlagala pregled tudi drugih lokacij zunaj občine Črnomelj, sicer pa se ob primernem dogovoru z vzpostavitvijo centra strinja, predstavniki civilne iniciative na drugi strani pa so še vedno odločno proti prebežniškemu centru.
Maja Kocijan iz civilne iniciative proti migrantskemu centru v Beli krajini je tako dejala: ""V vsakem primeru bomo nadaljevali aktivnosti, saj ne bomo v nobenem primeru dovolili kakršnega koli migrantskega centra v Beli krajini.""
""Bolje registracijski center kot razkropljenost""""Če se migranti pojavijo v večjem številu, tako da jih policijska postaja na našem območju ne bo mogla obvladati, je bolje imeti nekje na omejenem območju center, kjer jih je mogoče popisati in poslati nazaj na Hrvaško ali naprej v center za tujce, kot da se nam razkropijo po območju Bele krajine,"" je dejala županja Črnomlja Mojca Čemas Stjepanovič.
Državni sekretar na notranjem ministrstvu Bošjan Šefic pa je na posvetu pojasnil, da ""načrtovanih centrov ne bodo aktivirali, če to ne bo res nujno potrebno, takoj ko bodo prenehali razlogi za njihov obstoj, pa jih bodo tudi povsem ukinili"".
Odgovora na vprašanje, kje natančno naj bi omenjeni center stal, Šefic ni imel. Pregledujejo nekje med šest in sedem lokacij, ki jih ne želijo izdati, saj gre tudi za dogovore z lastniki zasebnih zemljišč, kar bi lahko sprožilo neodobravanje javnosti. Zatrdil pa je, da Vražji kamen, kjer ima prostore tudi kinološko društvo, ni dokončna lokacija. Prav tako bodo, potem ko se bodo glede lokacije dogovorili z lastniki zemljišč, pogovore o primernosti lokacije nadaljevali tudi z občinsko oblastjo.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/lastnikom-zemljisc-ob-mejni-ograji-bi-vlada-dodelila-odskodnino/406652,prebežnik,300,"
					2. november 2016 ob 18:45
					Koper - MMC RTV SLO, Radio Koper","
G. K., Lea Širok, Radio Koper
",Lastnikom zemljišč ob mejni ograji bi vlada dodelila odškodnino,"Lastniki zemljišč ob meji med Slovenijo in Hrvaško, kjer je postavljena protiprebežniška ograja, bodo upravičeni do odškodnin. V obmejnih krajih odločitev večinoma pozdravljajo.
Tako določa predlog novele zakona o nadzoru državne meje, ki ga je vlada sprejela konec oktobra, zdaj pa ga mora potrditi še državni zbor. Prebivalci krajev ob slovensko-hrvaški meji so se v slabem letu dni večinoma navadili na protiprebežniško ograjo. Posebej tam, kjer so se lansko jesen dnevno srečevali s pribežniki, so jo tako rekoč že od začetka sprejeli brez večjega negodovanja.
Tak primer je tudi krajevna skupnost Jelšane. Njen predsednik Ivan Ceglar je povedal: ""Videti je, da smo jo sprejeli bolj kot varovalno ograjo zaradi prebežnikov, ne pa kot motenje naših posesti."" Odškodnine lastnikom za uporabo zemljišča pa bodo vsekakor dobrodošle, je dodal: ""Če so pač motili posest, če so morda uničili pridelek ali kar koli na tisti parceli, je prav, da se dobi odškodnina.""
""Všečna, a nesmiselna gesta""Nekoliko drugače o odškodninah razmišljajo v Istri, kjer je širša javnost skupaj s predstavniki lokalnih oblasti postavitev ograje lani pospremila s protesti. Življenje ob ograji zdaj tudi tu postaja nekaj vsakdanjega. Glede odškodnin pa predsednik Krajevne skupnosti Sečovlje Denis Fakin pravi, da gre za sicer všečno gesto, a dvomi v njeno smiselnost: ""Ali je meja ograjena ali ne - zakaj bi nekdo moral dobiti odškodnino zaradi tega, ker ima pač zemljišče v dveh državah. Če bi ta denar vložili v čiščenje odvodnih kanalov, ki jih imamo tukaj za primer poplav, bi bilo dosti bolj pametno. Tudi sami kmetje tako razmišljajo.""
Po pojasnilih vlade postavitev ograje posega v ustavno pravico do lastnine, z odškodninami pa bodo to ustrezno uredili. Če bo državni zbor potrdil novelo, bodo odškodnine prihodnje leto izplačali za letos in lani. V proračunu je za leto 2017 namenjenih 280 tisoč evrov, za 2018 pa 240 tisoč."
http://www.rtvslo.si/begunska-kriza/iz-calaisa-zaceli-premescati-otroke-brez-spremstva/406606,prebežnik,269,"
					2. november 2016 ob 11:29
					Calais - MMC RTV SLO, STA","
T. J.
",Iz Calaisa začeli premeščati otroke brez spremstva,"Iz tako imenovane Džungle, begunskega taborišča v Calaisu, je odpeljalo že več kot 70 avtobusov. Seliti so začeli 1.500 otrok prebežnikov, ki so brez spremstva.
V sredo zjutraj je iz Calaisa odpeljal prvi avtobus, na katerem je bilo 43 mladoletnikov. Džunglo so sicer dokončno zaprli v ponedeljek zvečer. V taborišču je nekoč prebivalo več kot 10.000 prebežnikov. Francoske oblasti so ob tem pozvale Veliko Britanijo, ki naj bi predstavljala končni cilj za večino prebivalcev Džungle, naj ""naredi več"".
Od sredine oktobra je Velika Britanija sprejela 270 otrok, obljubila pa je, da jih bo še nekaj sto. Francoski predsednik Francois Hollande je prejšnji teden obljubil, da bo mladoletne prebežnike brez spremstva razkropil po vsej državi, tam pa bodo čakali na morebitno pot na Otok.
V ladijskem zabojniku 13 prebežnikov Medtem so v Trstu iz zabojnika na ladji, ki je priplula iz Turčije, rešili 13 sirskih prebežnikov, med njimi žensko v osmem mesecu nosečnosti. V zabojniku so bili zaprti najmanj štiri dni, poroča Primorski dnevnik. Na pomoč je poklical eden od zaprtih Sircev z mobilnim telefonom, ker jim je začelo zmanjkovati zraka. Klic je reševalcem omogočil, da so jih izsledili.
Po navedbah policistov in pripadnikov pristaniškega poveljstva prebežniki gre za pripadnike kurdske narodnosti, ki niso vedeli, kje so. Zabojnik je po izkrcanju z ladje dan in pol stal na pomolu tržaškega pristanišča. Zdravstveno stanje prebežnikov je bilo sicer glede na izkušnjo, ki so jo prestali, po ocenah reševalcev zadovoljivo, so jim pa nudili zdravniško pomoč. Nosečnico so prepeljali v bolnišnico, kjer so jo oskrbeli. Prebežnike naj bi v pristanišču čakal vodnik, ki naj bi jih pospremil do naslednjega cilja v Italiji."
http://www.rtvslo.si/zabava/iz-sveta-znanih/taksist-na-ulici-zavrnil-lily-allen-naj-te-peljejo-begunci/406387,prebežnik,246,"
					29. oktober 2016 ob 11:25
					London - MMC RTV SLO","
P. B.
",Taksist na ulici zavrnil Lily Allen: Naj te peljejo begunci,"Lily Allen, ki je večkrat javno izrazila svojo podporo prebežnikom, je bila deležna že precej kritik. Tokrat je njo in njena dva otroka zavrnil voznik taksija ter ji zabrusil, naj si za vožnjo najde begunca.
Na družbenem omrežju Twitter so njeno zgodbo nemudoma označili za laž. ""Polne roke dela sem imela z otrokoma, zato nisem dovolj hitro prišla do telefona, da bi vse dokumentirala,"" je bil njen odziv na obtožbo, da se laže, saj nima digitalnih dokazov, poroča The Guardian.
""Kot taksist se lahko samo opravičim za kolegovo vedenje in želim poudariti, da nismo vsi tako nestrpni,"" pa se je na incident odzval eden izmed mestnih taksistov.
""Sprejeti bi morali več beguncev""Glasbenica je sicer pred nekaj tedni v Calaisu obiskala begunce, ki poskušajo priti v Veliko Britanijo. V imenu celotne države se jim je opravičila ""za ravnanje države ob begunski krizi"". ""Srečanje z njimi mi je pokazalo nepravičnost in diskriminacijo v pravem pomenu besede.""
""V Calais sem šla, saj sem želela storiti vse, kar je v moji moči. Ljudi sem želela opomniti, da čut za sočloveka ne glede na vse kritike še vedno obstaja,"" je pojasnila 31-letnica.
Med obiskom pa jo je najbolj ganila zgodba 13-letnega Afganistanca, ki je poskušal priti k svojemu očetu v Angliji. ""Z bombardiranjem Afganistana smo ga spravili v smrtno nevarnost in zaradi nas je padel v roke skrajnežev,"" je po obisku njegovo zgodbo povzela Allenova in poudarila, da je bil svoje življenje prisiljen še dodatno ogroziti ob begu v Veliko Britanijo."
http://www.rtvslo.si/begunska-kriza/somalska-dojencica-caka-na-azil-a-lakota-in-revscina-zal-slaba-razloga-za-odobritev/406337,prebežnik,495,"
					28. oktober 2016 ob 16:29
					Ljubljana - MMC RTV SLO","
Gorazd Kosmač
","Somalska dojenčica čaka na azil, a lakota in revščina žal slaba razloga za odobritev","Na Jesenicah rojena somalska dojenčica Sabrin, sprva poimenovana kar Slovenija, in njena mama čakata na odobritev azila v Sloveniji. Možnosti za uspeh so majhne.
Mama somalske dojenčice, ki je pred dnevi rodila v jeseniški porodnišnici, po tem, ko so policisti med preverbo prijave vsiljivega beračenja ugotovili, da rojeva, je že zaprosila za mednarodno zaščito v Sloveniji, je za MMC potrdila Faila Pašić Bišić iz dobrodelnega društva UP, in na vprašanje, kako se počutita, odvrnila: ""Mamica je dobro, deklica je še boljše"". Po njenih besedah mama sprašuje po somalski skupnosti pri nas, saj bi rada prišla v stik z drugimi Somalci, pa tudi o birokratskih postopkih za mednarodno zaščito, in sicer: kakšni so in koliko časa trajajo. ""Izkazala je močno voljo po boljšem življenju,"" je sklenila Pašić Bišićeva.
Sporazumevanje je bilo kar težavno, saj Somalka govori mešanico somalščine in arabščine z močnim dialektom, tako da jo prevajalci arabščine slabo razumejo. ""Zdaj smo dobili še enega prevajalca, ki pa je iz Somalije, ta nam je pomagal pri izpolnjevanju vloge za pridobitev mednarodne zaščite,"" je pojasnila. Formalnopravno ima tako trenutno status prosilke za mednarodno zaščito in bo po odpustu iz porodnišnice, predvidoma v tednu dni, tudi nameščena v azilni dom, kjer bo ""mesece čakala na svojo usodo"".
""Lakota in revščina žal slaba razloga za azil""""Srčno upam, da bomo imeli toliko milosti in ju sprejeli ter nagradili za ta pogumen korak v Evropo,"" je Faila izrazila upanje, da bi bila mednarodna zaščita odobrena, a hkrati močno dvomi o takšnem razpletu, saj je Slovenija v zadnjih letih somalskim beguncem azil odobrila zgolj enkrat ali dvakrat. Vso pozornost in prednost pri pridobivanju azila dajemo Siriji in Iraku, kjer divja vojna. ""Lakota in revščina na žalost nista dovolj tehtna razloga za pridobitev statusa,"" je dejala.
""Veseli me dejstvo, da nas je povezala ena taka, čustvena zgodba, ker razumsko smo že dosegli civilizacijsko raven, da sprejemamo te ljudi in da jim moramo pomagati, a čustveno se še nismo navezali. Ko se rodijo čustva, se sprožijo valovi solidarnosti in pomoči,"" je opisala, kaj je potrebno, da negativizem zamenja pozitivni odnos do prebežnikov v javnosti.
""Ne ugašajmo sanj tem ljudem""V društvu UP pospešeno zbirajo pomoč, ki jo bodo razdelili tudi med druge begunske dojenčke, ki so se rodili pri nas, je še navedla Faila in hkrati zatrdila, da bodo Somalko in dojenčico spremljali naprej, tako da ji, dokler bo v Sloveniji, zagotovo ne bo nič manjkalo.
V Ratečah, kjer je Somalka rojevala, so se ljudje izredno aktivirali pri zbiranju pomoči. ""Sami so organizirali zbiralno akcijo, kar je velika pozitivna nota, da premoremo še dovolj sočutja, dajmo Slovenci biti tisti, ki ne bomo ugašali sanj tem ljudem,"" je pozvala.
Kot smo že poročali, so policisti v Ratečah preverjali prijavo vsiljivega beračenja. Na kraju samem pa so nato ugotovili, da gre za tujko iz Somalije, ki rojeva. Odpeljali so jo v bolnišnico Jesenice, kjer je rodila. Do zdaj na tem območju še nikoli niso opazili prebežnikov, jih je pa v bližnjem Trbižu na italijanski strani kar precej."
http://www.rtvslo.si/svet/foto-konec-dzungle-otroci-spali-pod-milim-nebom/406202,prebežnik,319,"
					27. oktober 2016 ob 08:30,zadnji poseg: 27. oktober 2016 ob 13:37
					Calais - MMC RTV SLO, Reuters, STA","
K. Št.
","Foto: Konec Džungle, otroci spali pod milim nebom","Čeprav francoske oblasti trdijo, da so begunsko taborišče v Calaisu popolnoma izpraznili, naj bi bilo v Džungli še vedno nekaj sto ljudi, med njimi otroci brez spremstva.
Po poročanju BBC-jevega dopisnika Gavina Leeja je noč pod milim nebom preživelo okoli 200 otrok brez spremstva, ki postajajo vedno bolj obupani. Francoske oblasti so namreč obljubile, da bodo v Veliko Britanijo dovolile odhod le tistim mladostnikom, ki bodo dokazali, da imajo na Otoku sorodnike.
Več nevladnih organizacij je opozorilo, da v zabojnikih, kjer je prostora za 1.500 otrok, ni dovolj prostora za vse, zato jih je več deset moralo noč preživeti na prostem. V taborišču pa je ponoči izbruhnil tudi požar, ki je uničil večji del infrastrukture, zato so otroci ""tavali naokoli izgubljeni in ne vedo, kje bodo prespali"", so opozorili Zdravniki brez meja.
Večina prebežnikov iz Afganistana, Sudana in EritrejePredstavnica oblasti v francoskem departmaju Pas-de-Calais Fabienne Buccio je sporočila, da je zdaj ""dejansko konec Džungle"", saj v njem ni več ekonomskih migrantov in beguncev. ""Naša misija je končana, za te ljudi pa se je obrnila nova stran, saj bodo lahko začeli novo življenje v Franciji"". Po njenih besedah je bilo v taborišču okoli 6.600 ekonomskih migrantov in beguncev, večinoma iz Afganistana, Sudana in Eritreje.
Županja Calaisa Natacha Bouchart pa je v četrtek zvečer ocenila, da je govoriti o ""koncu Džungle"" še prezgodaj, saj je 1.500 otrok brez spremstva in 450 žensk nastanjenih v uradnih prostorih blizu taborišča, več sto ljudi pa se je razpršilo v okolici, poroča francoski časnik Le Figaro.
Požar v taboriščuS ciljem zaprtja taborišča so francoske oblasti v ponedeljek začele evakuacijo njegovih prebivalcev in sprva napovedovale, da bo proces trajal teden dni. V torek so nato začeli rušiti izpraznjena zasilna bivališča, barake in šotore, ki so si jih postavili migranti in begunci. Rušenje so nadaljevali tudi v četrtek, a so v noči na petek poročali o več požarih v taborišču, ni pa znano, kdo jih je zanetil."
http://www.rtvslo.si/begunska-kriza/tujki-iz-somalije-ocitali-beracenje-v-resnici-je-rojevala/406159,prebežnik,373,"
					26. oktober 2016 ob 16:19
					Rateče - MMC RTV SLO, STA","
Al. Ma.
","Tujki iz Somalije očitali beračenje, v resnici je rojevala","Policisti so v Ratečah preverjali prijavo vsiljivega beračenja. Na kraju samem pa so ugotovili, da gre za tujko iz Somalije, ki rojeva. Odpeljali so jo v bolnišnico, kjer je rodila.
Kranjskogorski policisti so obvestilo o tujki, ki naj bi vsiljivo beračila, prejeli v torek. Ob prihodu v Rateče pa so našli žensko, ki je rojevala in zato potrebovala medicinsko pomoč. Poklicali so reševalce, do njihovega prihoda pa sta ženski pomagala policista in lastnica lokalnega gostišča UH Sonja Kavalar. Slednja, tudi predsednica krajevne skupnosti Rateče - Planica, je neobičajen dogodek predstavila medijem.
Do zdaj na tem območju še nikoli ni opazila prebežnikov, čeprav je slišala, da jih je v Trbižu kar precej. Gospa je prišla v gostilno na stranišče, nato je odšla čez parkirišče, kjer pa je, kot kaže, dobila nov popadek in se ulegla v travo, je opisala Kavalarjeva.
Jasno je bilo, da potrebuje pomoč. Položili so jo na odejo in naredili zastor, da so jo zaščitili pred pogledi drugih. Pri tem so upoštevali tudi kulturološke razlike, zato so se policist in drugi moški umaknili in so tujki do prihoda reševalcev pomagale ženske.
Porod v Splošni bolnišnici JeseniceReševalci so jo nato tik pred porodom prepeljali v Splošno bolnišnico Jesenice, kjer je rodila deklico. Kot je pojasnila predstojnica ginekološko-porodniške službe Eva Macun, sta obe dobro, zdravi in se pri njih dobro počutita.
V bolnišnici so tujki zagotovili tolmača in izkazalo se je, da gre najverjetneje za prebežnico iz Somalije. Mislila je, da je v Italiji, a so ji razložili, da je iz Trbiža prišla v Slovenijo. ""Lepo smo jo sprejeli in ji dali vedeti, da je v varnem okolju,"" je poudarila Macunova in dodala, da mama in novorojenka za zdaj ničesar ne potrebujeta, medtem ko so v Ratečah domačini že organizirali zbiranje pomoči in opreme.
Status tujke še ugotavljajoKaj bo v prihodnje z njima, še ne vedo. Nekaj dni pa bosta zagotovo še ostali v porodnišnici, kjer bodo zanju skrbeli kot za druge porodnice in novorojenčke. ""Ne vemo, kako bo potem potekal postopek. O dogodku smo obvestili pristojne službe, ki bodo ukrepale, kot morajo. Morda pa bosta v Sloveniji zaprosili za azil,"" je dejala Macunova.
Policisti so pojasnili, da status tujke še ugotavljajo oziroma preverjajo in o njem za zdaj ne morejo dajati izjav."
http://www.rtvslo.si/begunska-kriza/renzi-clanicam-ce-prebezniki-ne-bodo-sli-k-vam-potem-ne-bo-sel-tudi-nas-denar/406147,prebežnik,201,"
					26. oktober 2016 ob 14:34
					Rim - MMC RTV SLO, STA","
A. Č.
","Renzi članicam: Če prebežniki ne bodo šli k vam, potem ne bo šel tudi naš denar","Italijanski premier Matteo Renzi je v ostrem tonu kritiziral nesolidarnost drugih članic EU-ja do držav, v katere prihaja največ prebežnikov. Z vetom je pripravljen tudi rušiti proračun EU-ja.
""Evropi namenjamo 20 milijard evrov, da jih lahko nazaj dobimo 12 milijard. Če nam želijo o prebežnikih pridigati države, kot so Madžarska, Češka in Slovaška, potem naj Italija pove, da sistem ne deluje več,"" je Renzi povedal za italijanski radio RAI 1.
Na vprašanje, ali je pripravljen uporabiti pravico veta in zrušiti proračun EU-ja, je odvrnil, da zagotovo. Kritičen je bil do evropskih držav, ki so zaprle svoje meje in zavrnile sprejem prosilcev za azil v okviru evropskih kvot. ""Če bodo proti prihodom migrantov gradili ograje, lahko pozabijo, da bodo videli italijanski denar. Če ne bodo šli tja migranti, ne bo šel niti denar,"" je bil oster Renzi.
Italija ječi pod navalom Na italijansko obalo je sicer letos prispelo že 155.000 prebežnikov, kar je še dodatno obremenilo njihove že tako prezasedene nastanitvene zmogljivosti.
Italijanski finančni minister Pier Carlo Padoan je medtem potrdil, da je italijanska vlada od Evropske komisije prejela pismo, v katerem komisija zahteva pojasnila glede italijanskega proračuna za leto 2017. Ta namreč predvideva primanjkljaj v višini 2,3 odstotka bruto domačega proizvoda."
http://www.rtvslo.si/slovenija/sefic-predstavniki-obcin-ne-nasprotujejo-postavitvi-ograje-na-mejo-s-hrvasko/406145,prebežnik,468,"
					26. oktober 2016 ob 14:10,zadnji poseg: 26. oktober 2016 ob 14:15
					Ljubljana - MMC RTV SLO, STA","
G. C.
",Šefic: Predstavniki občin ne nasprotujejo postavitvi ograje na mejo s Hrvaško,"Predstavniki MNZ-ja in MORS-a so predstavnikom občinskih združenj predstavili varnostni položaj v Sloveniji in Evropi glede prebežnikov. Župani pa pričakujejo boljšo komunikacijo pri iskanju lokacij za sprejemne centre.
Po besedah državnega sekretarja na notranjem ministrstvu (MNZ) Boštjana Šefica so člane predsedstev občinskih združenj seznanili s trenutnim varnostnim položajem tako v Sloveniji kot v širši regiji. Šefic je dejal, da jim je poskušal pojasniti, zakaj so potrebni sprejemno-registracijski centri, ki so v javnosti naleteli na precej protestov.
Območja, kjer bodo stali ti centri, so načeloma določena, je pojasnil državni sekretar in dodal, da z občinami, kjer bi bili potencialno sprejemno-registracijski centri, že vodijo pogovore ter iščejo skupne rešitve in kompromise. Dejstvo pa je, da morajo biti sprejemno-registracijski centri ob meji oziroma tam, kjer lahko pričakujemo morebitno povečanje nezakonitih migracij.
Šefic je pojasnil, da se tudi s črnomaljskim vodstvom zelo konstruktivno dogovarjajo o lokaciji sprejemno-registracijskega centra in iščejo kompromis, da bi lahko tako lokalna skupnost kot vsa društva normalno delovali.
Glede sprejemnega centra v Dobovi je pojasnil, da bodo v šestih mesecih to lokacijo ukinili. Dobova je bila namreč v prejšnjem migracijskem valu izjemno obremenjena in ""seveda so krajani utrujeni"". Ob tem je Šefic opozoril na to, da je tudi zdaj Dobova ena najmočnejših migracijskih poti za nezakonite migracije, morebiten umik s tega območja pa bi lahko povzročil varnostna vprašanja.
Občine želijo več denarja za varnostPredsednik Skupnosti občin Slovenije Bojan Kontič je poudaril, da je sprejemno-registracijske centre zelo težko umestiti v prostor. Po njegovih besedah gre zaznati razumevanje, da so lokalne skupnosti del države in da morajo skupaj urejati problematiko, ""pred katero smo postavljeni ne po lastni krivdi"". Župani so ob tem opozorili, da je treba resorje, ki skrbijo za zagotavljanje varnosti, finančno okrepiti.
Predsednika Združenja občin Slovenije Robert Smerdelj pa je pojasnil, da srečanje kaže na voljo po dogovarjanju, medtem ko so predstavniki občin izražali pričakovanje po dejavnejši komunikaciji. Občinska združenja so po njegovih besedah opozorila, da je varnostni položaj zahteven, ""temu primerno mora država ukrepati tudi skozi proračun"".
Na vprašanje, kako bodo vodstva občin prepričala občane, da se v njihovih občinah postavijo sprejemno-registracijski centri, Smrdelj odgovarja, da se da s komunikacijo vse narediti. Če bi država uveljavila svojo voljo brez soglasja, pa bi bili ""zelo verjetno na strani občanov"".
Župani ne nasprotujejo ograjiPostavitvi ograje na mejo s Hrvaško predstavniki občin nasprotujejo. Po Šefičevih besedah je celo nasprotno, saj podpirajo ukrepe, ki so potrebni za ohranjanje položaja pod nadzorom. Tudi Kontič je potrdil, da v občinah ""vse, kar gre v prid temu, da zaščitijo naše državljane, seveda z naklonjenostjo sprejemajo in bodo z razumevanjem tudi sodelovali"".
Varnostni položaj je stabilen, toda …Šefic je orisal tudi trenutni varnostni položaj, ki je po njegovih besedah ""bolj ali manj stabilen"". A je treba računati tudi na razmere, ki ne bodo tako ugodne, zato ""ne smemo biti naivni"" in se moramo nanje pripravljati."
http://www.rtvslo.si/svet/po-burundiju-in-juzni-afriki-tudi-gambija-izstopa-iz-icc-ja/406117,prebežnik,329,"
					26. oktober 2016 ob 10:37,zadnji poseg: 26. oktober 2016 ob 10:59
					Bandžul - MMC RTV SLO, STA","
B. V.
",Po Burundiju in Južni Afriki tudi Gambija izstopa iz ICC-ja,"Gambija je tretja afriška država, ki je v zadnjih tednih napovedala svoj izstop iz Mednarodnega kazenskega sodišča (ICC). Očita mu pregon in poniževanje Afričanov.
Zahodnoafriška država se pri napovedih izstopa iz ICC-ja tako pridružuje Burundiju in Južni Afriki, ki sta tak ukrep napovedali v zadnjih tednih. Gambijski minister za informiranje Šerif Bodžang je po poročanju BBC-ja dejal, da sodišče ignorira vojne zločine Zahoda.
Kot je dejal, ICC, ki je bil sicer ustanovljen za kaznovanje najhujših zločinov, ni obtožil nekdanjega britanskega premierja Tonyja Blaira zaradi napada na Irak. ""Veliko je zahodnih držav, najmanj 30, ki so zagrešile strašna grozodejstva proti neodvisnim suverenim državam in njihovim državljanom od ustanovitve ICC-ja, a niti en zahodni vojni zločinec ni bil obtožen,"" je dejal gambijski minister.
Minister Bodžang je še dejal, da je ICC ""Mednarodno belsko sodišče za pregon in poniževanje temnopoltih ljudi, posebej Afričanov"". Glavna tožilka ICC-ja je sicer Fatou Bensouda, nekdanja gambijska pravosodna ministrica.
Prejšnji teden je Južna Afrika oznanila, da je uradno sprožila postopek izstopa iz ICC-ja, kot razlog pa je navedla, da ne želi spoštovati tiralic in izvajati aretacij, ki bi pomenile ""spremembo oblasti"". Lani je namreč južnoafriška vlada zavrnila zahtevo ICC-ja za aretacijo sudanskega predsednika Omarja Al Baširja, ko je bil ta v Južni Afriki.
Najprej Burundi, nato Južna AfrikaPred Južno Afriko je izstop iz ICC-ja napovedal tudi Burundi, druge afriške države, kot sta Kenija in Namibija, pa o tem razmišljajo. K nesodelovanju z ICC-jem je svoje članice pozvala tudi Afriška unija (AU). Sodišče naj bi bilo namreč pristransko do Afrike.
Predsednik skupščine držav pogodbenic Rimskega statuta Sidiki Kaba, sicer senegalski pravosodni minister, je odločitev držav za odhod iz ICC-ja že označil za prelomnico za mednarodno pravosodje, poroča nemška tiskovna agencija DPA. Južno Afriko in Burundi je pozval, naj še enkrat premislita odločitev o umiku.
Devet od desetih preiskav ICC-ja je potekalo v Afriki. BBC je poročal, da je ICC, h kateremu je pristopilo 123 držav, začel delovati leta 2002, v 14-letnem delovanju pa so (bili) vsi obtoženci Afričani."
http://www.rtvslo.si/evropska-unija/se-tri-mesece-ostrejsega-nadzora-na-mejah/406077,prebežnik,174,"
					25. oktober 2016 ob 18:41
					Bruselj - MMC RTV SLO, STA","
A. Č.
",Še tri mesece ostrejšega nadzora na mejah?,"Evropska komisija je predlagala podaljšanje nadzora na mejah petih držav schengenskega območja, med njimi tudi v Avstriji, za tri mesece. Razmere še niso zrele za odpravo, pravijo. Začasni nadzor na svojih mejah izvajajo Nemčija, Avstrija, Švedska, Danska in Norveška. Avstrija med drugim izvaja nadzor na avstrijsko-slovenski meji. Uvedle so ga lani jeseni zaradi veliko prebežnikov iz Grčije.
Komisija meni, da kljub postopni stabilizaciji razmer pogoji, ki bi omogočili vrnitev k normalnemu delovanju schengenskega območja, še niso v celoti izpolnjeni. Zato v priporočilu Svetu EU-ja predlaga podaljšanje začasnega nadzora za tri mesece.
Svet EU-ja mora namreč do 12. novembra, ko se izteče šestmesečni rok o začasni uvedbi nadzora na notranjih mejah schengenskega območja, odločiti o njegovem morebitnem podaljšanju.
""Imamo eno jasno prednostno nalogo in cilj - zaščititi schengen in obnoviti normalno delovanje schengenskega območja, kakor hitro bodo razmere to dovoljevale. V preteklih mesecih smo storili pomembne korake, da bi naslovili pomanjkljivosti na naših zunanjih mejah,"" je dejal komisar za migracije Dimitris Avramopulos. Vendar pa to po besedah Avramopulosa ni dovolj, zato tudi ta predlog komisije."
http://www.rtvslo.si/svet/rusenje-dzungle-objokane-prebeznike-razseljujejo-po-franciji/406059,prebežnik,480,"
					25. oktober 2016 ob 16:02,zadnji poseg: 25. oktober 2016 ob 19:25
					Calais - MMC RTV SLO, Reuters, STA","
K. Št.
",Rušenje Džungle: objokane prebežnike razseljujejo po Franciji,"Okoli 20 delavcev je drugi dan praznjenja taborišča Calais v Franciji, imenovano Džungla, začelo podiranje šotorov in barak, v katerih je bivalo okoli 7.000 prebežnikov.
Potem ko so v ponedeljek iz Džungle premestili okoli 2.300 ljudi, so danes začeli rušenje zasilnih prebivališč. Delavci z motornimi žagami uničujejo lesena bivališča in z gradbenimi stroji odvažajo razbitine iz taborišča, ki se blizu pristanišča razteza na štirih kvadratnih kilometrih.
Odeje, vzmetnice, obleke, posodo in potovalne kovčke pa polagajo na kupe lesa in polivinila, ki so jih prebežniki uporabljali za gradnjo šotorov in zasilnih bivališč. Ob začetku rušenja sta se danes skoraj sočasno vnela dva požara, ki pa so ju gasilci hitro pogasili.
V dveh dneh so iz Džungle premestili skoraj polovico prebivalcev, okoli 2.700 odraslih so z avtobusi prepeljali v sprejemne centre po Franciji, 600 otrok brez spremstva pa namestili v preurejene ladijske zabojnike v taborišču, je povedal notranji minister Bernard Cazeneuve. Otroke brez spremstva, ki imajo dokazano sorodnike v Veliki Britaniji, bodo prepeljali v omenjeno državo.
Oblasti se bojijo, da okoli 200 ljudi ne bo hotelo zapustiti taborišča in bo postavilo nova bivališča v okolici.
Porast kriminalaV Džungli, simbolu begunske krize v Evropi, ki so ga na štirih kvadratnih kilometrih blizu pristanišča v več kot desetih letih vzpostavili ljudje, ki so želeli priti do Velike Britanije, je po ocenah živelo od 6.000 do 8.000 ekonomskih migrantov in beguncev, večinoma iz Afganistana, Sudana in Eritreje. Največ naj bi jih tam v neustreznih razmerah in vse bolj razširjenem kriminalu živelo okoli 10.000.
Britanska notranja ministrica Amber Rudd je v ponedeljek dejala, da London za zaprtje taborišča prispeva okoli 40 milijonov evrov. Vodja francoske begunske agencije Pascal Brice je bil danes kritičen do Londona, češ da opravljajo njihovo delo, ob tem ga je znova pozval, naj prevzame otroke iz džungle. Velika Britanija in Francija sta namreč leta 2003 podpisali sporazum iz Touqueta, s katerim se je britanska meja s Francijo dejansko premaknila na francosko stran Rokavskega preliva.
Vodja ene izmed nevladnih humanitarnih organizacij Christian Salome je dejal, da postopek preselitve ljudi iz Džungle poteka dobro, a opozoril, da se bojijo, da jih okoli 2.000 še vedno želi nezakonito priti čez Rokavski preliv. Oblasti sicer opozarjajo, da bodo morali biti pozorni, da po zaprtju Džungle v bližini ne bodo zrasla nova manjša taborišča. V preteklih letih je policija skoraj vsakodnevno preprečevala poskuse prebežnikov, da bi prišli na tovornjake, ki so potovali na Otok. Več deset jih je pri tem umrlo. Umirali so tudi pri skakanju na vozeče vlake.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/avstrija-sedem-prebeznikov-zavrnila-nezakonito-na-meji-s-slovenijo/406041,prebežnik,277,"
					25. oktober 2016 ob 13:40
					Ljubljana - MMC RTV SLO, STA","
Al. Ma.
",Avstrija sedem prebežnikov zavrnila nezakonito na meji s Slovenijo,"Avstrijsko sodišče je odločilo, da je Avstrija v sedmih primerih prebežnike na meji s Slovenijo zavrnila nezakonito. Primere je pred sodišče pripeljala nevladna organizacija.
Februarja, tik pred zaprtjem balkanske migracijske poti, je nevladna organizacija iz Špilj Border Crossing Spielfield opazila hude napake v postopkih, zavajajoča vprašanja in arbitrarno odločanje policistov o tem, komu Avstrija dovoli vstop v državo in komu ne, poroča časopis Dnevnik.
Podobne stvari naj bi se dogajale na južni meji med Slovenijo in Hrvaško, s čimer naj bi bili seznanjeni policija, notranje ministrstvo, varuhinja človekovih pravic ter humanitarne in nevladne organizacije. V Sloveniji v teh primerih ni prišlo do tožb.
Nevladniki, odvetniki in prebežnikiV Avstriji pa se je organizacija Border Crossing Spielfeld povezala z ekipo odvetnikov. Skupaj so skušali poiskati čim več ljudi, ki so se jim zgodile nepravilnosti, da bi jim pomagali vložiti tožbe.
Po neuradnih podatkih jim je do sodišča uspelo pripeljati okoli 25 primerov, med njimi so družine, zato je število ljudi precej večje. Za zdaj je bilo rešenih 11 primerov, sedmim pritožbam pa je sodišče ugodilo. Štiri je zavrnilo, a se bodo pritožili na vrhovno sodišče. Tisti, ki so pravdo dobili, bi v Avstriji zdaj sicer lahko zaprosili za azil, a do tja po zakoniti poti ne morejo, je še poročal Dnevnik.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/letos-v-sredozemskem-morju-umrlo-skoraj-toliko-prebeznikov-kot-lani/406035,prebežnik,102,"
					25. oktober 2016 ob 12:45
					Ženeva - MMC RTV SLO, Reuters","
T. J.
",Letos v Sredozemskem morju umrlo skoraj toliko prebežnikov kot lani,"Po podatkih Urada visokega komisariata Združenih narodov za begunce (UNHCR) je letos med prečkanjem Sredozemskega morja umrlo najmanj 3.740 prebežnikov.
Številka je skoraj tako visoka kot lani, ko je prehod čez Sredozemlje zahteval 3.771 življenj. Po podatkih UNHCR-ja je lani na pot krenilo trikrat več ljudi kot letos. Leta 2015 naj bi Sredozemsko morje prečkalo več kot milijon prebežnikov, letos pa 327.000.
Tiskovni predstavnik UNHCR-ja William Spindler je v pogovoru z novinarji v Ženevi izrazil zaskrbljenost nad številnimi umrlimi prebežniki: ""To je daleč najhujša situacija, kar smo ji bili priča na Sredozemlju. Lahko rečemo, da se je stopnja žrtev povečala kar trikrat."""
http://www.rtvslo.si/svet/jezni-prebezniki-pozgali-pisarne-azilne-sluzbe-na-lezbosu/405980,prebežnik,279,"
					24. oktober 2016 ob 16:41
					Atene - MMC RTV SLO, STA","
G. V.
",Jezni prebežniki požgali pisarne azilne službe na Lezbosu,"Na grškem otoku Lezbos so prebežniki med protestom zaradi slabih razmer v begunskem centru Moria zažgali sedem začasnih pisarn azilne službe, v požaru pa ni bil poškodovan nihče.
""Prebežniki, večinoma iz Pakistana in Bangladeša, so v policiste metali kamenje, zažgali pa so tudi odeje, ki so jih odvrgli na zabojnike z začasnimi pisarnami,"" je pojasnil neimenovani vir. Takoj po izbruhu požara so zaposleni zapustili pisarne, gasilci pa so požar hitro omejili.
Kot je povedal direktor Evropskega azilnega podpornega urada (EASO) Jose Carreira, ki je na obisku v Grčiji, so bili štirje zabojniki v požaru popolnoma uničeni, trije pa so bili poškodovani. ""V preteklosti se je zgodilo že več incidentov, a ta je najresnejši,"" je poudaril Carreira. ""Iščemo načine, ki bi zagotovili, da se to ne bo več ponovilo,"" je še dodal.
Protest je trajal približno eno uro in v njem je sodelovalo okoli 70 prebežnikov, ki so protestirali zaradi slabih razmer v begunskem centru. Grška policija je aretirala deset ljudi.
Septembra velik požarV begunskem centru Moria so protesti zaradi slabih razmer precej pogosti in že septembra je izbruhnil velik požar, v katerem je zgorela več kot polovica centra, ki ga je moralo takrat začasno zapustiti okoli tisoč ljudi.
Begunski center Moria je eden izmed petih centrov na grških otokih v Egejskem morju, v njem pa prebiva več kot 5.000 ljudi, medtem ko je prostora za samo 3.500 ljudi.
Skupaj je v centrih na egejskih otokih, kjer je namestitev za 8.000 ljudi, nastanjenih 15.000 prebežnikov. Večinoma čakajo na vrnitev v Turčijo v okviru dogovora med Ankaro in Brusljem o upravljanju migracijskih tokov. V Grčiji je sicer trenutno okoli 66.000 prebežnikov, ki so tam ostali ujeti po zaprtju balkanske migracijske poti."
http://www.rtvslo.si/svet/iz-dzungle-v-calaisu-prvi-dan-evakuacije-odpeljali-vec-kot-2-000-prebeznikov/405955,prebežnik,449,"
					24. oktober 2016 ob 12:22,zadnji poseg: 24. oktober 2016 ob 20:49
					Calais - MMC RTV SLO, STA","
K. S., G. V.
",Iz Džungle v Calaisu prvi dan evakuacije odpeljali več kot 2.000 prebežnikov,"Iz begunskega taborišča v francoskem pristanišču Calais so prvi dan evakuacije odpeljali skupno 2.318 prebežnikov. Selitev je potekala brez incidentov.
Od tega je ""1.918 odraslih prebežnikov in beguncev odšlo iz Calaisa na 45 avtobusih v 80 sprejemnih centrov v enajstih francoskih regijah"", 400 mladoletnih prebežnikov pa je nameščenih v začasnih sprejemnih centrih na območju taborišča, preden jih bodo odpeljali drugam, je dejal francoski notranji minister Bernard Cazeneuve.
Prvi od skupaj skoraj 7.000 beguncev so že zgodaj zjutraj prišli na zbirna mesta, od koder jih bodo prepeljali v sprejemne centre po vsej Franciji.
Pred skladišče, ki je glavno mesto za popis prebežnikov, ti prihajajo s kovčki in culami, v katerih je vse njihovo imetje. V centru za popis bodo lahko izbrali med zbirnimi centri po vsej državi z izjemo Pariza in Korzike, nato pa jih bodo z avtobusi odpeljali iz taborišča, znanega pod vzdevkom Džungla. Za nemoteno evakuacijo taborišča skrbi okoli 1.250 policistov in drugih pripadnikov varnostnih sil.
Prebežniki evakuacijo sprejemajo različno. ""Vseeno mi je, kam v Franciji me bodo namestili. Povsod bo bolje kot v šotorih v taborišču,"" je za AFP dejal 25-letni Sudanec Bašir na začetku dolge vrste ljudi, ki čakajo na popis.
Po drugi strani je bil Mohamed iz Etiopije bolj skeptičen. ""Mladoleten sem, želim v Veliko Britanijo, avtobusi me ne zanimajo,"" je dejal med sprehajanjem po taborišču.
Mladoletniki brez spremstva bodo lahko ostali v preurejenih ladijskih zabojnikih, ki jih bodo oblasti postavile po zaprtju zdajšnjega taborišča. Tistim, ki imajo sorodnike v Veliki Britaniji, bi po mnenju francoske vlade morali dovoliti potovati tja. Prva skupina otrok iz taborišča, ki sicer na Otoku nimajo nobenih družinskih vezi, je v nedeljo že prispela v Veliko Britanijo. Gre za okoli 70 otrok, ki so jih odpeljali v London.
Evakuacija bo trajala teden dniDžungla je bila dolgo zbirališče za prebežnike, ki jim je uspelo priti v Evropo, njihov končni cilj pa je Velika Britanija. Evakuacija skoraj 7.000 prebežnikov, kolikor jih po zadnjih uradnih ocenah živi v taborišču, bo po ocenah francoskih oblasti trajala teden dni. Za njihovo namestitev je na voljo 7.500 postelj v 450 sprejemnih centrih po vsej državi.
Humanitarne organizacije opozarjajo pred nevarnostjo katastrofe zaradi prenagle operacije, francoske oblasti pa vztrajajo, da gre za humanitarno operacijo.
Zaradi prenatrpanosti v taborišču, kjer po neuradnih ocenah živi celo 8.000 ljudi, namreč vlada kaos, razmere za bivanje pa so zelo slabe. Higienske razmere so katastrofalne, Sklad ZN-a za otroke (Unicef) opozarja tudi na izkoriščanje otrok za spolne usluge, nasilje in prisilno delo. Tam so bili namreč tudi številni otroci brez spremstva staršev.
V taborišču so ponoči, pred napovedano evakuacijo, izbruhnili manjši izgredi, ko je nekaj beguncev skušalo priti na bližnjo avtocesto. Policija jim je to preprečila, v incidentu pa ni bilo ranjenih."
http://www.rtvslo.si/svet/obisk-cerarja-v-srbiji-v-znamenju-krepitve-gospodarskih-odnosov-in-nasledstva/405927,prebežnik,977,"
					24. oktober 2016 ob 08:34,zadnji poseg: 24. oktober 2016 ob 20:16
					Beograd - MMC RTV SLO, STA","
K. S., G. V.
",Obisk Cerarja v Srbiji v znamenju krepitve gospodarskih odnosov in nasledstva,"Slovenski premier Miro Cerar in srbski kolega Aleksandar Vučić sta po pogovorih v Beogradu in skupni seji vlad odnose med državama označila kot odlične in prijateljske, brez resnejših odprtih vprašanj.
V središču sta bila krepitev gospodarskega sodelovanja, tudi s poslovnim forumom, in uresničevanje sporazuma o nasledstvu.
Na skupni novinarski konferenci je Vučić poudaril, da je trgovinska menjava med državama lani znašala skoraj 870 milijonov evrov, letos pa bo za 12 do 16 odstotkov višja in bo po pričakovanjih presegla milijardo. Slovenska podjetja v Srbiji zaposlujejo 25.000 ljudi, Slovenija ima v Srbiji za 1,2 milijarde evrov investicij, Srbija v Sloveniji za 70 milijonov in še rastejo.
Cerar je izrazil zadovoljstvo, da je blagovna menjava med državama večja od milijarde evrov, vesel pa je tudi, ker se povečujejo srbske investicije v Sloveniji.
Na tretji skupni seji od leta 2013 sta vladi izmenjali tudi izkušnje glede brezposelnosti mladih, in kot je pojasnil Vučić, je ta v Srbiji 43-odstotna, v Sloveniji pa 16,2-odstotna. Srbska stran je zato slovensko prosila, naj ji posreduje svoje izkušnje. Državi po Cerarjevih besedah povezujejo tudi prizadevanja, da se odprejo perspektive za mlade.
Tema pogovorov so bila tudi srbska zdravilišča, kjer si Srbija po Vučićevih besedah želi vstop slovenskih vlagateljev.
Odprta vprašanja glede nasledstvaKot sta poudarila oba premierja, med Slovenijo in Srbijo ni odprtih vprašanj razen nekaj manjših v okviru nasledstva. ""Nekaj je odprtih vprašanj glede arhivov in delitve diplomatsko-konzularnih predstavništev,"" je dejal Cerar. ""Mi bi radi, da bi nam vrnili Titova vozila in vilo na Bledu, Slovenija bi rada umetniška dela,"" je dejal Vučić. Nekaj teh vprašanj, med njimi vprašanje Jugobanke, pa so po besedah Vučića rešili prav danes.
Srbski finančni minister Dušan Vujović, ki se je ob robu srečanja sestal s slovensko kolegico Matejo Vraničar Erman, je pojasnil, da je Srbska agencija za zavarovanje depozitov DIA newyorškemu likvidacijskemu upravitelju posredovala svoje stališče glede dokumentacije agencij Beograjske banke in Jugobanke v New Yorku, kar bo omogočilo zaključek likvidacije agencij.
Zaključek likvidacijskega postopka teh dveh agencij pa bo omogočil, da se bodo sredstva nekdanje Jugoslavije pri teh dveh agencijah prenesla državam naslednicam. Ministra sta pozdravila zaključek postopka likvidacije omenjenih agencij, so sporočili s finančnega ministrstva.
Cerar je na skupni novinarski konferenci izpostavil dogovor o arhivih v okviru nasledstva po nekdanji skupni državi, po katerem bo Slovenija iz Srbije dobila 43 originalnih mednarodnih sporazumov iz arhiva Srbije. Dogovorili so se tudi o razdelitvi drugega gradiva in digitalizaciji arhiva, ki je skupna dediščina iz nekdanje skupne države.
O tem sta govorila tudi zunanja ministra držav Karl Erjavec in Ivica Dačić. Kot so sporočili z MZZ-ja, so v zadnjem letu dogovori med zunanjima ministrstvoma privedli do skorajšnje predaje originalov mednarodnih pogodb Sloveniji. Gre za pogodbe, ki jih je sklenila nekdanja Jugoslavija in se nanašajo izključno na ozemlje Slovenije. Dačić je Erjavcu danes predal seznam 43 pogodb, ki so že pripravljene za predajo. Gre za prvi del pogodb, ki jih bo Slovenija prevzela skladno s sporazumom o nasledstvu.
Slovenija si želi odprtih vrat za SrbijoVučić se je Cerarju zahvalil za podporo Slovenije na srbski poti v EU. Cerar je dejal, da pri tem sodeluje tudi veliko Slovencev v obliki programov twinning. Slovenija se je in se bo zavzemala za to, da vrata EU-ja ostanejo odprta za Srbijo, ki je del evropske družine, je še dejal.
Ob tem je Srbijo označil za pomembnega akterja za stabilnost Zahodnega Balkana, za gospodarski razvoj, ohranitev miru, pomembno je tudi sodelovanje vseh držav na balkanski begunski poti. Obljubil je, da se bo zavzemal, da glede tega EU bolj prisluhne nečlanicam EU-ja, ki so na tej poti. Vučić je dejal, da bosta Srbija in Slovenija glede begunske krize v stikih in bosta sodelovali. Slovenija bo v Srbijo poslala svoje strokovnjake, če bo treba, je še povedal.
Cerar pa je branil odločitev Slovenije o postavitvi ograj na meji s Hrvaško in dejal, da Slovenija zamenjuje žico z manj nevarnimi panelnimi ograjami za lažji nadzor begunskih tokov. Z ograjami po lanskih slabih izkušnjah usmerjamo potencialne prebežnike na točke vstopa in tam izvajamo nadzor, to je edini cilj, je povedal.
Slovenski policisti v SrbijoO migracijah in tudi o boju proti terorizmu se je v Beogradu s srbskim kolegom Nebojšo Stefanovićem in srbskim ministrom za delo Aleksandrom Vulinom, ki je hkrati tudi koordinator za področje migracij, ob robu skupne seje vlade pogovarjala tudi notranja ministrica Vesna Györkös Žnidar. Strinjali so se, da so za učinkovito obvladovanje migracij nujna redna izmenjava informacij ter medsebojna pomoč in podpora pri konkretnih aktivnostih.
Notranja ministra sta se tako dogovorila, da bo Slovenija v najkrajšem času v Srbijo napotila določeno število policistov, strokovnjakov za mejne zadeve, skupaj z opremo.
Glede boja proti terorizmu pa so poudarili, da sta za celovit pristop k boju proti terorizmu ključnega pomena preventivno delovanje in iskanje skupnih regionalnih rešitev, saj imajo nacionalni ukrepi le omejen učinek.
Ministrica je nato odpotovala v Zagreb, kjer se je o migracijah pogovarjala tudi s hrvaškim kolegom Vlahom Orepićem. Dodatno ga je še seznanila z razlogi za postavljanje začasnih tehničnih ovir ob mejnih prehodih.
Na skupni seji vlad so največ pozornosti posvetili krepitvi gospodarskega sodelovanja, govorili pa so tudi o sodelovanju na področju zdravstva in prometne infrastrukture, e-upravi, organizaciji velikih športnih tekmovanj, turizmu. Podpisan je bil tudi memorandum o razumevanju med ministrstvoma za infrastrukturo o nadaljevanju sodelovanja na področju prometa in implementaciji Strategije EU-ja za Podonavsko regijo, ki se nanaša na prednostno področje o izboljšanju mobilnosti in intermodalnosti.
Cerar se je sestal tudi s srbskim predsednikom Tomislavom Nikolićem. Potrdila sta prijateljske odnose med državama ter se zavzela za okrepljen skupni nastop na tretjih trgih. Strinjala sta se, da je v interesu vseh stabilen Zahodni Balkan, kjer so ključni dobri odnosi med vsemi državami.
Premierja je v srbski prestolnici spremljalo devet ministrov, ki so se ob robu sestali s svojimi kolegi, pa tudi močna 60-članska delegacija predstavnikov slovenskih podjetij, ki se je udeležila srbsko-slovenskega poslovnega foruma. Udeležilo se ga je tudi več kot sto predstavnikov srbskih podjetij."
http://www.rtvslo.si/svet/v-taboriscu-v-calaisu-pred-rusenjem-spopad-beguncev-in-policije/405901,prebežnik,344,"
					23. oktober 2016 ob 17:24
					Calais - MMC RTV SLO, STA","
B. V.
",V taborišču v Calaisu pred rušenjem spopad beguncev in policije,"V begunskem taborišču v francoskem mestu Calais, znanem kot Džungla, je dan pred načrtovanim začetkom rušenja izbruhnil spopad med prebivalci in policijo.
Francoske oblasti so namreč za 24. oktober napovedale rušenje taborišča, v katerem biva okoli 7.000 ljudi, po poročanju BBC-ja morda celo 10.000, ki upajo na nadaljevanje poti v Veliko Britanijo, oddaljeno le 40 kilometrov. Več deset ljudi je tako v policiste metalo steklenice, ti pa so se odzvali z dimnimi bombami. V soboto je po poročilih okoli 50 prebežnikov v policiste metalo kamenje, ti pa so uporabili solzivec in gumijevke.
V ponedeljek naj bi se začela evakuacija, ki bo predvidoma trajala teden dni. Ljudi bodo premestili v uradna taborišča po državi, v preselitvi pa bo sodelovalo okoli 1.250 policistov, poroča nemška tiskovna agencija DPA.
Prebežniki, ki živijo v Džungli, večinoma ne želijo oditi. ""Nekateri se bodo skušali skriti v sosednjih predelih Calaisa. Obstaja resnična grožnja, da bomo morali spremljati stanje,"" je v komentarjih za časopis Journal de Dimanche povedal vodja humanitarne organizacije Dom za begunce Christian Salome.
Za drug časopis je Salome dejal, da sicer podpira zaprtje taborišča, a je obenem dodal, da mesto še vedno mora imeti neke vrste sprejemni center za prebežnike, ki bodo prispeli v Calais, potem ko bo taborišče že zaprto.
Nova skupina mladoletnikov v Veliko BritanijoMedtem je iz Calaisa v Veliko Britanijo prišla nova skupina 70 mladoletnih beguncev, med njimi so tudi tisti, ki nimajo družinskih vezi v tej državi. Pred slabim tednom je sicer v Veliko Britanijo prispela prva skupina mladoletnih beguncev brez spremstva, ki so bivali v Džungli in imajo na Otoku sorodnike.
Le nekaj ur pred začetkom evakuacije uslužbenci britanskega notranjega ministrstva bijejo bitko s časom, da bi popisali čim več mladoletnih prebežnikov za premestitev v Veliko Britanijo. Obdelati želijo čim večje število od okoli 1.300 mladoletnih prebežnikov iz taborišča, med katerimi je tudi 500 mladoletnikov, ki imajo v Veliki Britaniji družinske člane.
Za zdaj ni jasno, koliko mladih naj bi Velika Britanija sprejela. Postavljen je cilj najmanj 600, navaja AFP, ki se sklicuje na neimenovan vir s pogajanj med Francijo in Veliko Britanijo."
http://www.rtvslo.si/svet/oborozenci-pred-libijsko-obalo-napadli-coln-s-prebezniki/405802,prebežnik,218,"
					21. oktober 2016 ob 21:53
					Rim - MMC RTV SLO, STA","
K. Št.
",Oboroženci pred libijsko obalo napadli čoln s prebežniki,"Pred obalo Libije so oboroženci napadli plovilo s prebežniki, pri čemer so štirje umrli, do 25 je pogrešanih. Sicer pa so reševalci v 24 akcijah v Sredozemskem morju rešili 3.300 ljudi.
Napadalci so do napihljivega čolna s prebežniki prišli v plovilu z oznakami libijske obalne straže, nato pa so se na prebežnike spravili s palicami in jih nagnali v morje, je sporočil predstavnik nemške nevladne organizacije Sea-Watch. Na čolnu je bilo okoli 150 prebežnikov, reševalne ekipe so jih rešile 120.
Velika reševalna akcijaPred nevarno potjo po Sredozemskem morju pa so danes reševalci v kar 24 akcijah rešili 3.300 prebežnikov, ki so bili na 20 gumijastih čolnih, ladji in štirih manjših čolnih. Pred libijsko obalo so že v četrtek rešili 1.400 prebežnikov.
Po podatkih italijanskega notranjega ministrstva je v Italiji trenutno 165.000 prebežnikov - lani jih je bilo v vsem letu 103.792. Največ jih je nastanjenih v Lombardiji in na Siciliji.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/evropska-unija/cerar-nadzor-naj-bo-prilagojen-razmeram-postavljanje-ograje-se-nadaljuje/405773,prebežnik,616,"
					21. oktober 2016 ob 16:23,zadnji poseg: 21. oktober 2016 ob 19:35
					Bruselj - MMC RTV SLO, STA","
A. Č.
","Cerar: ""Nadzor naj bo prilagojen razmeram."" Postavljanje ograje se nadaljuje.","Sloveniji je med sklepe vrha EU-ja uspelo uvrstiti to, da se vračamo k schengenskemu sistemu brez meja. Kjer so, pa je izrecno zapisano, da so začasne, je dejal premier Miro Cerar. Slovenska vlada medtem nadaljuje postavljanje ograje na meji.
Voditelji EU-ja so v sklepih o migracijah, ki so jih sprejeli prvi dan dvodnevnega vrha, ponovno poudarili, da je treba zagotoviti, da se v celoti vrnemo nazaj k schengenu, je po koncu zasedanja Evropskega sveta dejal Cerar.
Tam, kjer še obstaja začasni nadzor na notranjih mejah v okviru schengena, je treba ugotoviti, kje je še potreben. Kjer pa bo začasni mejni nadzor še nekaj časa ostal, pa je treba ta nadzor prilagoditi dejanskim razmeram na terenu, je poudaril.
Premier je ob tem izrazil pričakovanje, da bo Evropska komisija sprejela objektivna merila, po katerih bo v prihodnje dovoljevala takšen začasen nadzor na mejah znotraj schengena. ""Vsekakor Slovenija meni, da tam, kjer objektivnih razlogov za to ni, takega nadzora ne sme biti,"" je dejal v izjavi za slovenske novinarje.
Avstrijci ne bodo ovirali prehoda čez mejo Cerar se je ob tem pogovarjal tudi z avstrijskim kanclerjem Christianom Kernom. Ta mu je zagotovil, da bo v primeru nadaljevanja začasnega nadzora meje nadzor prilagojen dejstvu, da Slovenije ta hip ne prečkajo prebežniki v velikem številu.
""Od Avstrijcev pričakujemo, da v vsakem primeru ne bodo zaustavljali normalnega pretoka na mejah, takšno je tudi zagotovilo, ki sem ga dobil od kanclerja Kerna, ki razume, da vsako zapiranje meja povzroči škodo gospodarstvu, dobrim medsosedskim odnosom,"" je dejal Cerar.
Dotaknil se je tudi predloga novele zakona o tujcih. Vlada ga bo obravnavala, ko ga bo prejela od pristojnega ministrstva, je dejal Cerar. Kdaj natančno bi to lahko bilo, ni razkril. Je pa ob tem opozoril, da gre za občutljivo zakonsko besedilo, zato je zahteval, da se preuči, ali so predlagane rešitve skladne z ustavo.
V primeru ponovnega velikega števila prihodov prebežnikov bi Avstrija namreč lahko zaprla meje in Slovenija bi postala žep, je dejal. ""Zato razmišljamo, kako bi s spremembo zakona o tujcih za takšen primer našli ustrezno rešitev, ki bi glede prosilcev za azil uveljavila neke druge, strožje standarde,"" je pojasnil. Kakšni bodo ti standardi, bodo govorili na vladi, ko bodo prejeli predlog zakona, ki pa bo moral, kot rečeno, prestati še ustavnopravno presojo.
Postavljanje ograje poteka naprejVlada sicer nadaljuje postavitev ograje, trenutno pa jo postavlja na avtocesti v bližini mejnega prehoda Gruškovje, gre pa za navadno ograjo z bodečo žico na vrhu. Po poročanju portala maribor24.si naj bi bil cilj popolna zapora meje ob morebitnem novem prihodu velikega števila prebežnikov. Sicer pa so z vlade sporočili, da so do zdaj postavili 183,5 km t. i. začasnih tehničnih ovir, in sicer od mejnega prehoda Gibina v občini Razkrižje do doline reke Dragonje v občinah Piran in Koper.
Panelne ograje tako postavljajo na območju policijskih uprav Murska Sobota, Maribor, Celje, Novo mesto, Ljubljana in Koper. Na MNZ-ju so pojasnili, da je postavljanje ograje na Gruškovju del vladnega načrta (ta je sicer zaupen), po istem načrtu pa so ograjo ponekod tudi odstranili in jo nadomestili s panelno ograjo v skupni dolžini 27,5 km, dela pa nadaljujejo. V bližini Gruškovja bo panelna ograja postavljena v dolžini okoli 700 m se pravi po mejni črti.
""Če bi prišlo do možnosti ponovnega migracijskega vala, se bo mejni prehod zaprl,"" je danes ob robu seje mariborskega mestnega sveta povedal državni sekretar na notranjem ministrstvu Andrej Špenga in dodal, da bodo naredili vse, da ne bo prišlo do ogrožene varnosti državljank in državljanov.
V naslednjih dneh bodo postavitev ograje nadaljevali še ""na nekaterih ključnih območjih, na katerih bi lahko glede na lanske izkušnje prišlo do poskusov množičnega prihajanja na ozemlje Slovenije"". Kje točno, tudi Špenga iz varnostnih razlogov ni želel povedati."
http://www.rtvslo.si/svet/zda-2016/clintonova-prepricljivejsa-trump-se-ni-odlocen-ali-bo-sprejel-volilni-izid/405608,prebežnik,1046,"
					20. oktober 2016 ob 04:20
					Las Vegas - MMC RTV SLO","
Ksenja Tratnik
","Clintonova prepričljivejša, Trump še ni odločen, ali bo sprejel volilni izid","Na sklepnem soočenju je Donald Trump Hillary Clinton med drugim očital podkupovanje žensk, ki so ga obtožile spolnih napadov, in izzivanje nemirov na njegovih shodih, Clintonova pa Trumpu, da ga Putin podpira, ker bi bil kot predsednik le lutka.
Pričakovano je tudi zadnje soočenje ameriških predsedniških kandidatov na univerzi v Las Vegasu potekalo v ostrem tonu medsebojnega obtoževanja, na kar je že ob začetku nakazalo dejstvo, da se nista rokovala, česar nista storila niti na koncu.
V debati, ki jo je vodil Chris Wallace (Fox News), sta se kandidata v 90 minutah dotaknila niza vprašanj, od vloge vrhovnega sodišča, nošenja orožja, vprašanja priseljencev, odnosa do splava, žensk, elektronske pošte, gospodarske vizije do legitimnosti volitev ter prvič tudi zadolženosti države. Podobno kot v prejšnji debati sta drug drugega obkladala s težkimi besedami, s katerimi sta skušala diskreditirati nasprotnika.
Prve analize po soočenju so pokazale, da je republikanski kandidat Trump prvih 40 minut dobro sodeloval v soočenju, potem pa si je s svojimi izjavami, predvsem, da še ne ve, ali bo sprejel volilni izidi, naredil medvedjo uslugo. ""Pustil vas bom v negotovosti,"" je dejal. Vodja njegove kampanje Kellyanne Conway je pozneje skušala zadeve omiliti, rekoč, da bo Trump sprejel izid, ker bo na volitvah zmagal.
Od vrhovnega sodišča do MosulaPrva tema soočenja je bila vloga in položaj vrhovnega sodišča. ""Ko govorimo o vrhovnem sodišču, je v ospredju ključno vprašanje te kampanje, in sicer, kakšna država bomo v prihodnosti,"" je dejala Clintonova. ""Verjamem, da mora biti sodišče na strani državljanov, ne na strani bogatih korporacij. Sodišče se mora boriti za pravice žensk, za pravice LGBT-skupnosti …""
Trump se je osredotočil na 2. amandma. ""Potrebujemo sodišče, ki bo izvajalo 2. amandma. Če bo zmagala Clintonova, za kar mislim, da je malo možnosti, pa bo spremenjeni 2. amandma le replika zdajšnjega,"" je bil oster. Clintonova je odgovorila, da razume odnos do nošenja orožja, toda treba je urediti pravila in poskrbeti za varnost. ""Gre za dolgo tradicijo, toda potrebna je regulacija, kajti vsako leto zaradi orožja umre 33.000 ljudi. Ne vidim nasprotja interesov pri urejanju 2. amandmaja in skrbi za varnost državljanov."" Na očitek Clintonove, da ga podpira orožarska industrija, je Trump v svojem slogu odvrnil, da je na to ponosen.
Trije najbolj tvitani trenutki soočenja:1. ko sta Trump in Clintonova govorila o odnosu do žensk,2. ko se Trump ni želel izreči, ali bo sprejel izide volitev,3. ko sta govorila o Wikileaksu, jedrskem orožju in Rusiji in je Clintonova nasprotniku očitala, da je Putinova lutka.
(Vir: BBC)
Glede vprašanja splava je Trump dejal, da pričakuje v primeru spremenjene sestave vrhovnega sodišča spremembe v politiki na tem področju, o tem bodo po njegovem mnenju odločale posamezne zvezne države, medtem ko je demokratska kandidatka poudarila, da gre za vprašanje, o katerem ni stvar države, da odloča, temveč gre za intimno odločitev posameznice.
Trump: Potrebujemo zidPri vprašanju priseljencev sta znova ponovila svoji stališči. ""Potrebujemo močne meje, poskrbeti moramo, da mamila ne pridejo v državo. Potrebujemo zid,"" je dejal Trump, ki je nasprotnici očital, da je tudi sama pred 10 leti podpirala gradnjo zidu, potem pa ""kot vse druge stvari, tudi tega ni uresničila"". Clintonova je opomnila, da je v državi 11 milijonov tujcev brez ustreznih dokumentov, in treba je urediti njihov položaj. ""Ne želim ločevati staršev od otrok. Podpiram ukrepe za varnost na meji, toda ključno je, da poskrbimo za varnost tako, da deportiramo ljudi, ki so nevarni. Smo narod priseljencev. Če bomo uredili njihov položaj, potem jih njihovi delodajalci ne bodo mogli več izkoriščati, kot je to storil tudi Trump.""
Trump ji je očital, da želi odpreti meje, kar bi po njegovem mnenju omogočilo tudi prihod številnih islamskih skrajnežev.
Clintonova ostro nad vpletanje Rusije v volitveEna najbolj razvnetih točk debate je bilo vprašanje objav Wikileaksa, ki je pred kratkim objavil dokumente, ki med drugim razkrivajo vsebino njenih bogato plačanih govorov za Goldman Sachs. Clintonova je ruski politični vrh obtožila, da so podprli vohunjenje za ameriškimi državljani, kar je potrdilo 17 nacionalnih obveščevalnih agencij, in zahtevala, da Trump obsodi Putinovo vmešavanje v ameriške volitve. ""Ne poznam Putina, toda kot kaže, on ne spoštuje Clintonove. Verjamem pa, da ne bi bilo slabo, če bi se ZDA in Rusija dobro razumele,"" je odvrnil Trump.
""Putin bi raje videl, da je predsednik ZDA lutka,"" je bila ostra Clintonova. ""Jaz nisem lutka, ti si lutka,"" ji je odgovoril Trump.
Pri vprašanju gospodarske politike je Trump znova očital Clintonovi, da namerava zvišati davke, sam pa bo vrnil delovna mesta v državo. ""Imamo številne zelo slabe sporazume, ki so nam odvzeli številne zaposlitve, ki so šle v recimo Mehiko in druge tuje države. Delovna mesta bomo pripeljali nazaj. Znižali bomo davke, medtem ko jih bo Clintonova povečala."" Clintonova je znova poudarila, da ne bo dviga davkov za tiste, ki zaslužijo do 250.000 dolarjev letno. Očitala mu je, da so njegovo stolpnico v New Yorku Trump Tower gradili delavci na črno in da so njegovi hoteli narejeni iz kitajskega jekla in ne ameriškega, na kar ji je odvrnil, zakaj ni proti tovrstni politiki ukrepala že v preteklih 15, 20 letih in že v tem obdobju dosegla uresničevanja različnih sklenjenih sporazumov.
Trump: Ženske so si zgodbe o nadlegovanju izmislilePričakovano se nista mogla izogniti temi obtožb spolnega nadlegovanja. Obtožbe več žensk, da jih je Trump spolno nadlegoval, so njegovi kampanji zadale velik udarec. Ženske je obtožil, da so si dogodke izmislil. ""Ne vem, ali si želijo slave ali so jih podkupili iz tabora Clintonove."" Šel je še dlje in ji očital, da so njeni sodelavci podkupili udeležence njegovega shoda v Chicagu, naj izzovejo nemire in bodo nasilni.
Dotaknila sta se tudi zunanje politike. Trump je nasprotnici znova očital, da je kriva za nastanek Islamske države in da je v času, ko je bila državna sekretarka, izginilo šest milijard dolarjev. Prihod sirskih prebežnikov se bo po njegovem mnenju čez nekaj let izkazal za trojanskega konja, Clintonova pa je poudarila, da v državo ne bodo dovolili nikomur, ki ga ne bodo predtem varnostno preverili.
Debata se je sklenila z odgovorom kandidatov, zakaj naj bi ju volivci podprli. ""Nagovarjam vse Američane, demokrate, republikance in neopredeljene, da me podprejo. Potrebujemo vaše sposobnosti, da izboljšamo naše življenje,"" je dejala demokratska kandidatka, medtem ko je Trump sklenil svoj nastop z obljubo, da bo naredil več za Afroameričane in Latinskoameričane. ""Za Afroameričane bom naredil več, kot bi ona v 10 življenjih."""
http://www.rtvslo.si/svet/v-ogromni-europolovi-operaciji-v-52-drzavah-prijeli-314-ljudi/405565,prebežnik,279,"
					19. oktober 2016 ob 16:06
					Luxembourg - MMC RTV SLO, STA","
A. Č.
",V ogromni Europolovi operaciji v 52 državah prijeli 314 ljudi,"Teden dni je trajala mednarodna policijska akcija, v kateri so preiskali več kot pol milijona ljudi, zasegli so 2,4 tone kokaina in identificirali 529 žrtev trgovine z ljudmi. Sodelovala je tudi Slovenija.
V operaciji pod vodstvom Europola so se lotili organiziranih kriminalnih mrež, ki se ukvarjajo s trgovino z ljudmi, tihotapljenjem prebežnikov, trgovino z mamili in orožjem ter spletnim kriminalom. Aretiranih je bilo skupaj 314 ljudi, od tega 193 v povezavi s spletnim kriminalom, 72 zaradi trgovine z ljudmi, 31 zaradi tihotapljenja prebežnikov in 18 zaradi trgovine z mamili. Poleg tega so na podlagi novih informacij sprožili že 449 novih preiskav.
V operaciji, poimenovani Ciconia Alba, so policisti preiskali rdeče četrti, javne hiše, masažne salone, zasebna stanovanja, letališča in prebežniške sprejemne centre. Preiskave so potrdile, da so med kriminalnimi mrežami, ki se v EU-ju ukvarjajo s trgovino z ljudmi, najdejavnejše tiste iz Nigerije, Azije in z vzhoda Evrope.
Več kot pol milijona ljudi preiskanih Preiskanih je bilo več kot 540.000 ljudi in vozil, zasegli so skupaj 181.550 evrov in skoraj 2,4 tone kokaina ter identificirali 745 prebežnikov. Poleg tega so v Grčiji odkrili lažno turistično agencijo, ki je sodelovala v trgovini z ljudmi in tihotapljenju prebežnikov, na avstrijskem Koroškem pa so oblasti med preiskavo bordela odkrile nasad kanabisa.
Akcije so bile uperjene tudi proti poneverbam s kreditnimi karticami, pri čemer so ujeli 140 ljudi, ki so letalske vozovnice kupili z ukradenimi kreditnimi karticami.
V operaciji so poleg vseh članic EU-ja in 24 nečlanic - med njimi so bile na primer ZDA, Združeni arabski emirati, Ekvador, Indonezija in Nigerija - sodelovali tudi evropska agencija za zunanje meje Frontex, urad za evropsko pravosodno sodelovanje Eurojust in mednarodna organizacija kriminalistične policije Interpol."
http://www.rtvslo.si/slovenija/na-ministrstvu-se-bodo-za-sprejemni-center-obrnili-na-zasebne-ponudnike/405482,prebežnik,168,"
					18. oktober 2016 ob 16:20
					Ljubljana - MMC RTV SLO, STA","
L. L.
",Na ministrstvu se bodo za sprejemni center obrnili na zasebne ponudnike,"Ministrstvo za notranje zadeve zaznava prebežniške poti v Beli krajini, ki se utegnejo v prihodnosti še okrepiti. Na podlagi tega ugotavljajo, da je postavitev sprejemno-registracijskega centra nujna in upravičena, zato si ogledujejo ponudbe zasebnikov.
Možnost, da bi sprejemno-registracijski center postavili na Vražjem kamnu v občini Črnomelj je ministrstvo za obrambo opustilo, zato na ministrstvu na notranje zadeve iščejo druge lokacije. V teh dneh potekajo ogledi krajev, ki so jih ponudili zasebniki.
Policija bo najprej preverila ustreznost lokacij in proučila pogoje njihove uporabe, nato bodo naredili tudi celovito oceno, o njej obvestili lokalno skupnost in našli ustrezno rešitev. Na ministrstvu ob tem zatrjujejo, da se zavedajo pomena komunikacije z lokalno skupnostjo, zato so v tej fazi ogledov v stalnem stiku s predstavniki posameznih občin.
Centre sicer nameravajo vzpostaviti, samo če razmer ne bo več mogoče obvladovati na posameznih policijskih enotah. Center bo, tako trdi ministrstvo, začasne narave, zaprtega tipa in vseskozi pod nadzorom policije. Zadrževanje posameznika v centru pa bo največ 72 ur, kolikor traja postopek vračanja na Hrvaško."
http://www.rtvslo.si/slovenija/niti-ene-stevilke-o-zrtvah-trgovine-z-ljudmi-med-otroki-begunci-nimamo/405453,prebežnik,845,"
					18. oktober 2016 ob 15:23,zadnji poseg: 18. oktober 2016 ob 16:01
					Ljubljana - MMC RTV SLO","
Andrej Čebokli
","""Niti ene številke o žrtvah trgovine z ljudmi med otroki begunci nimamo""","Podatkov, koliko otrok prebežnikov je pri nas postalo žrtev trgovine z ljudmi, nimamo, pravi Katjuša Popović iz društva Ključ. Bo pa ta podatek slej ko prej znan, je dodala.
Številke namreč postanejo znane šele z zamikom, ko se ljudje začnejo počutiti varnejše in začnejo svoji okolici zaupati, je pojasnila, in takrat začnejo prihajati te zgodbe na plan. ""Tudi delovanje vladnih in nevladnih organizacij je usmerjeno v to smer. Se pravi, da se pogovarjamo z ljudmi in da nam potem zaupajo, kaj jih najbolj mori,"" je povedala. Za preprečevanje trgovine z ljudmi je oblikovana tudi posebna skupina, skličejo jo uradniki azilnega doma na Viču v Ljubljani, ki se sestane vsakič, ko je v azilnem zaznano tveganje, da je nekdo žrtev trgovanja s človeškimi življenji. ""Moram reči, da je odzivnost te skupine zelo dobra, tako z vladne kot z nevladne strani,"" je zadovoljna Popovićeva.
Sicer pa je čas, ko se nekdo odloči, da bo le spregovoril o svojih tegobah, za vsakega posameznika različen, in nekateri o tem nikoli ne spregovorijo. Pri beguncih pa je ta položaj še potenciran, saj morajo najprej predelati vzroke, da so sploh morali na pot, predelati morajo tudi celotno grozljivo pot in prvi mesec, ko pridejo k nam, sploh ne govorijo, je razložila. Šele, ko vidijo, da jim nihče ne želi nič žalega, se odprejo. Še bolj travmatične pa so te izkušnje za otroke, zlasti, če so jih trgovcem z ljudmi prodali njihovi lastni starši, tako da je izredno težko pridobiti njihovo zaupanje, je poudarila. Na težave otrok prebežnikov brez spremstva opozarjajo tudi v Slovenski filantropiji. Medijska poročila iz letošnjega leta so namreč navajala, da je ob prihodu v Evropo na tisoče otrok izginilo. Po poročanju portala opendemocracy.org je na obale Grčije in Italije v letu 2015 pristalo okoli 270.000 otrok, samo na Švedskem pa je več kot 23.000 otrok brez spremstva oddalo vlogo za pridobitev azila.
Razdrobljen sistem in slabi podatki Kolikšna je natančna številka otrok brez spremstva, ni znano, saj EU nima enotnega registracijskega sistema. Pri tem na Slovenski filantropiji dodajajo, kar so v svoji raziskavi ugotovili tudi pri opendemocracy.org, da ti otroci še vedno zapuščajo registracijske institucije. ""Izvedeli smo za nekaj primerov, kjer so ti otroci zapustili tudi dijaška domova v Postojni in Novi Gorici, a je tam tega vseeno manj kot v azilnem domu,"" je pojasnila Marina Uzelac s Slovenske filantropije. Slovenija je tako očitno še vedno prehodna država za te otroke, a po besedah Uzelačeve država ta izgovor velikokrat uporabi takrat, ko zagovarja nižje standarde obravnave teh otrok, ki pa se morajo zvišati, na kar opozarjajo že leta. ""Vedno pa obstaja strah, da ti otroci postanejo žrtve trgovcev z ljudmi,"" je dodala. Na opendemocracy.org glede tega navajajo, da je prav zaradi nedoslednega beleženja pogrešanih otrok prebežnikov (nekatere države imajo lahko nekatere otroke zapisane kot pogrešane, medtem ko imajo te iste otroke v drugi državi med prosilci za azil, tudi čas poročanja, da je neki otrok pogrešan, se zelo razlikuje …) zelo težko oceniti, v kolikšnem obsegu se to dejansko dogaja. ""Neki otrok se lahko, recimo, odloči, da ne bo del sistema za dodelitve mednarodne zaščite in se izloči iz sistema in država sploh ne ve, da je tam,"" je pojasnila Uzelačeva.
Opozorila je, da je Slovenija naredila korak naprej pri zagotavljanju primernejših nastanitev za otroke brez spremstva, je pa problematično, da so nekateri od teh otrok nastanjeni v centru za tujce, ki zanje ni primeren. Prav tako še vedno nimamo nobene nastanitvene zmogljivosti samo za otroške žrtve trgovine z ljudmi, temveč samo za odrasle. Tu je še pomanjkljiva kadrovska usposobljenost ljudi, ki delajo s takšnimi otroki, še vedno ostaja nerešeno vprašanje celostne obravnave – od registracije do integracije – in rejniškega programa. Otroci, ki ne zaprosijo za mednarodno pomoč nimajo na voljo celostne, ampak zgolj nujno medicinsko pomoč, še vedno so etično sporne metode določanja starosti otrok, ukinjena je bila tudi delovna skupina, ki se je ukvarjala s to problematiko …, je naštela, seznam pa je še daljši.
Največkrat so žrtve ženske Medresorska delovna skupna za boj proti trgovini z ljudmi ob tem ugotavlja, da je bilo od leta 2010 trgovanja z ljudmi v Sloveniji osumljenih 42 ljudi, obsojenih pa je bilo pet oseb. Nevladne organizacije so pri tem identificirale 47 žrtev trgovine z ljudmi, od tega je bilo 45 žensk starejših od 18 let in dve deklici. Zaznali pa so tudi 28 morebitnih žrtev. Znova so tu prevladovale morebitne ženske žrtve, saj je bilo 20 žensk starejših od 18 let, šest je bilo deklic, med zaznanimi morebitnimi žrtvami pa sta bila tudi dva dečka. Vse identificirane žrtve so bile spolno izkoriščane, spolno izkoriščanje pa je prevladujoče tudi med zaznanimi morebitnimi žrtvami, medtem ko je delovnega izkoriščanja malo. Največ žrtev identificiranih žrtev (17) je bilo iz Ukrajine, Srbije (11) in Češke (sedem). Sledijo Makedonija (tri), Madžarska, Slovaška in Slovenija (dve) ter po ena iz Bolgarije in Dominikanske republike, za eno pa države izvora niso mogli ugotoviti.
V Slovenski karitas hkrati opozarjajo, da se v Sloveniji še vedno slepimo, da pri nas trgovine z ljudmi ni, in opominjajo, da se bo ponudba zmanjšala samo, če se bo zmanjšalo povpraševanje."
http://www.rtvslo.si/begunska-kriza/iracani-so-skusali-tihotapiti-sirce-cez-haloze/405392,prebežnik,314,"
					17. oktober 2016 ob 16:33
					Ljubljana - MMC RTV SLO, STA","
G. C.
",Iračani so skušali tihotapiti Sirce čez Haloze,"V zadnjih dneh se je povečalo število nezakonitih vstopov v državo. V Halozah so skušali pretihotapiti dvanajst Sircev, na Obrežju so v tovornem vozilu odkrili skritih pet Afganistancev, na tovornem vlaku v Ilirski Bistrici pa so policisti odkrili devet Afričanov.
V haloškem naselju Paradiž so štirje državljani Iraka, ki sicer prebivajo v Nemčiji ali Avstriji, v noči s četrtka na petek poskušali prepeljati v Slovenijo 12 državljanov Sirije. Med njimi so bili trije otroci, stari štiri, osem in devet let, najstarejši potnik pa je bil star 59 let.
Po podatkih Policijske uprave Maribor so nedovoljeni vstop v Slovenijo s tremi osebnimi avtomobili z registrskimi oznakami Italije, Nemčije in Avstrije opazili policisti policijske postaje Gorišnica, ki jim je uspelo ustaviti dve vozili z osmimi Sirci. Tretji osebni avtomobil je voznik zapustil v bližnjem naselju Pohorje in skupaj s štirimi Sirci pobegnil peš.
Pri iskanju pobeglih oseb so sodelovali policijski helikopter, policisti konjeniki in vodniki službenih psov policije. Ko so policisti ugotovili, da je vseh pet oseb peš pobegnilo nazaj na Hrvaško, so se povezali s hrvaškimi kolegi, ki so jih vseh pet prijeli na hrvaški strani meje.
Slovenski policisti so tudi preostalih osem Sircev vrnili hrvaškim varnostnim organom, prijete Iračane pa so kazensko ovadili pristojnemu tožilstvu in jih odvedli na zaslišanje k dežurnemu preiskovalnemu sodniku na Ptuju, ki je zoper vse tri odredil pripor. Četrtega Iračana, prijetega na Hrvaškem, bodo kazensko ovadili hrvaški policisti.
Pet Afganistancev na ObrežjuV soboto popoldne so na mejnem prehodu Obrežje našli v tovornem delu vozila z makedonsko registracijo pet državljanov Afganistana, ki so skušali nezakonito vstopiti v Slovenijo, ter jih predali hrvaškim varnostnim organom.
Devet prebežnikov med hlodovinoV nedeljo dopoldne so na tovornem vlaku v Ilirski Bistrici policisti odkrili devet prebežnikov, državljanov Alžirije, Eritreje, Libije in Maroka, ki so bili skriti med hlodovino. Koprski policisti so jim izrekli globe, ki je niso plačali, ter jih pozneje predali hrvaškim obmejnim organom."
http://www.rtvslo.si/slovenija/gyoerkoes-znidarjeva-migracijska-kriza-ni-koncana/405342,prebežnik,1027,"
					17. oktober 2016 ob 09:19,zadnji poseg: 17. oktober 2016 ob 21:55
					Ljubljana - MMC RTV SLO, STA","
Sa. J., G. C., Al. Ma. 
",Györkös Žnidarjeva: Migracijska kriza ni končana,"Redna oktobrska seja DZ-ja se je začela s poslanskimi vprašanji članom vlade. Notranja ministrica Vesna Györkös Žnidar je razkrila nekaj podrobnosti o zakonu o tujcih. Slovenija potrebuje nacionalen ukrep za učinkovito upravljanje množičnega nedovoljenega priseljevanja, je v odgovoru na poslansko vprašanje poslanca SDS-a Branka Grimsa dejala notranja ministrica Vesna Györkös Žnidar. Kot je zagotovila, v predlogu novele zakona o tujcih, o katerem je tokrat potekalo koalicijsko usklajevanje, predvidevajo domišljene in uravnotežene ukrepe.
Györkös Žnidarjeva je potrdila, da ""migracijska kriza ni končana"". Razmere dnevno spremljajo in se pripravljajo na morebitno poslabšanje migracijske slike, pri čemer pa ministrica pričakuje porast ilegalnih migracij.
Na ministrstvu po njenih besedah sicer pripravljajo zakonodajne ukrepe za primer, če bi mehanizmi popustili in bi se Slovenija znašla pod velikim pritiskom nezakonitih migracij. Tako se pripravljajo omejevalni ukrepi za prosilce za mednarodno zaščito, in sicer v predlogu sprememb zakona o tujcih.
Ministrica: Ukrepi so uravnoteženiPredvideni ukrepi bodo po njenih zagotovilih domišljeni in uravnoteženi oz. usklajeni s pričakovanji, ki jih narekujejo spremenjene okoliščine. Kot je pojasnila ministrica, tranzita ne bo, zaradi česar je mogoče pričakovati povečano število prošenj za azil, to pa bi lahko vodilo v zlom azilnega sistema in posledično v ogrožanje javnega reda in notranje varnosti.
V splošnem pa je namen predlogov notranjega ministrstva preprečiti kopičenje prebežnikov na našem ozemlju, ob ""upoštevanju omejenih kapacitet in tudi določenih slabih izkušenj iz preteklosti"". Prav tako je treba upoštevati, da slovenska policija varuje zunanjo schengensko mejo, kar predstavlja še posebno obremenitev. Hkrati pa predlogi temeljijo na dejstvu, da je Slovenija obdana s samimi varnimi državami EU-ja, za te pa veljajo enaki standardi skupnega evropskega azilnega sistema.
Ne nazadnje gre tudi nova evropska zakonodaja v smeri, da morajo osebe, ki želijo zaprositi za mednarodno zaščito v EU-ju, to storiti v prvi državi članici, v katero nezakonito vstopijo, je še pojasnila Györkös Žnidarjeva.
Kaj določa osnutek novele
Če DZ sprejme takšno odločitev, policija tujcu, ki ne izpolnjuje pogojev za vstop, ne dovoli vstopa. Tujca, ki je po uveljavitvi te odločitve nezakonito vstopil v Slovenijo in se na območju, na katerem se izvaja ta ukrep, nahaja nezakonito, pa privede do državne meje in ga napoti v državo, iz katere je nezakonito vstopil, je navedeno v osnutku novele, ki so jo koalicijski partnerji prejeli na mizo v četrtek.
Vatovec o CetiPoslanec ZL-ja Matej T. Vatovec je premierju Miru Cerarju zastavil vprašanje, zakaj vlada ni spoštovala priporočila DZ-ja o zagotovitvi zadostnega časa za proučitev in odločitev o sporazumu ter zakaj je predlagal podpis sporazuma, čeprav je njegova vsebina v nasprotju s stališči Slovenije, kot jih je sprejel DZ.
Cerar: Časa je bilo dovoljPremier je povedal, da je bilo dovolj časa za javno razpravo o sporazumu Ceta, DZ pa bo tako ali tako tisti, ki bo pozneje odločal o njegovi ratifikaciji. Poudaril je, da bomo ob sporazumu Ceta, če bo dobil zeleno luč slovenskega parlamenta, še vedno ohranili vse standarde, ki jih imamo v Sloveniji, tudi glede varne hrane.
Sporazum, ki naj bi začel začasno veljati, je po Cerarjevi razlagi ""mešane narave"" in vsi sporni deli v sporazumu bodo izvzeti iz začasne uporabe. Ob tem je dodal, da je sam vložil veliko energije v posebno poglavje o vodi, ki zagotavlja, da EU-ju in državam članicam Kanadi ni treba dovoliti uporabe vode v komercialne namene.
Največje ""jabolko spora"", kot se je izrazil premier, je mehanizem ICS oz. reševanje sporov na posebnem arbitražnem sodišču. Trenutno je izvzet iz začasne uporabe in bo veljal, če bo sporazum Ceta z vključenim mehanizom ICS potrjen v nacionalnih parlamentih. ""Če bo DZ proti, potem ICS ne bo veljal,"" je pojasnil Cerar.
Vse manj sodnih zastaranj Cerar je v odgovoru na poslansko vprašanje poslanke NSi-ja Ive Dimic, zanimalo jo je, ali bo v primeru zastaranja odmevnih primerov ""letela tudi glava"" ministra za pravosodje Gorana Klemenčiča in ali bo prišlo do sodne reforme, ki bo pospešila sodne postopke, povedal, da je izjava ministra za pravosodje Gorana Klemenčiča, ki je v primeru morebitnega zastaranja pregona Igorja Bavčarja napovedal, da bodo ""letele glave"", sicer ""izrazno neprimerna"", vendar je ponazorila frustracijo, ki jo marsikdo, tudi sam, čuti ob morebitnem zastaranju takšnega primera.
Lani sta bili po premierjevih besedah uveljavljeni noveli kazenskega zakonika, so določili, da zastaranje izvršitve kazni ne teče v času, ko je obsojenec pred izvršitvijo kazni na begu ali se kako drugače izmika izvršitvi kazni. Prav tako sta bili lani uveljavljeni noveli zakonov o sodiščih in o sodniški službi, ki omogočata razporejanje okrajnih sodnikov na okrožna sodišča.
Ob tem je premier spomnil, da v zadnjih letih število zaostankov in tudi zastaranj pada. Tako je bilo med letoma 2006 in 2010 v povprečju 198 zastaranj letno, med letoma 2012 in 2015 po 65 letno, letos pa je do konca maja zastaralo 19 zadev. Cerar pričakuje, da se bo upad števila zastaranj še nadaljeval. Pozitiven učinek pa pričakuje od novele zakona o kazenskem postopku, v kateri bo bolj urejen pritožbeni postopek, s tem pa se bo zmanjšalo število vračanja zadev z višjega na prvostopenjsko sodišče.
Osrednje obeležje na Teharjah?Cerar je v odgovoru na poslansko vprašanje Anite Koleša (SMC), kaj je vlada naredila na področju odkrivanja in urejanja prikritih vojnih grobišč, izrazil zadovoljstvo nad lanskim sprejemom zakona o prikritih vojnih grobiščih pokopu žrtev. Pristojnost varstva prikritih vojnih grobišč so prenesli pod ministrstvo za gospodarski razvoj in tehnologijo, vodenje dejavnosti odkrivanja vojnih grobišč pa je prevzela komisija za reševanje vprašanj prikritih grobišč.
Komisija intenzivno izvaja letošnji program, ki po Cerarjevih besedah obsega ureditev 60 prikritih vojnih grobišč do faze, ki bo omogočila pripravo predloga za vpis grobišča v register; izkop in pokop žrtev iz 18 prikritih vojnih grobišč; potrditev oz. sondiranje 45 prikritih vojnih grobišč; jedrno vrtanje oz. sondiranje rudniškega jaška Pečovnik ter pregled in sanitarni izvoz posmrtnih ostankov iz 16 kraških jam in brezen.
Cerar je pojasnil tudi prihodnje načrte v zvezi s prenosom posmrtnih ostankov iz Hude Jame v Spominski park Dobrava. Prvih 700 posmrtnih ostankov bo konec meseca dostojno pokopanih. Prekop in dostojen pogreb posmrtnih ostankov preostalih žrtev iz rova sv. Barbare, ki jih je po ocenah še okoli 2.500, pa bo predvidoma končan v prihodnjem letu. Obuja pa se tudi pobuda, da bi na Teharjah v prihodnje nastalo osrednje slovensko obeležje in po možnosti tudi pokopališče žrtev vojnega in povojnega revolucionarnega nasilja."
http://www.rtvslo.si/lokalne-novice/gorisko/dva-tisoc-navdusencev-nad-staro-vojasko-opremo-spomin-na-vojno-pred-sto-leti/405328,prebežnik,790,"
					16. oktober 2016 ob 21:01
					Šempeter pri Novi Gorici - MMC RTV SLO","

",Dva tisoč navdušencev nad staro vojaško opremo - spomin na vojno pred sto leti,"Društvo ljubiteljev soške fronte je v šempetrskem Hitovem športnem centru pripravilo tradicionalno srečanje zbiralcev vojaških in drugih ostalin.
V času srečanja si je bilo mogoče ogledati tudi bližnji muzej Stolp na meji - stražni stolp nekdanjega JLA, znan kot najmanjši muzej na svetu, ter muzej Spomni se name ob pokopališču v Mirnu, ki je posvečen ilegalnim prebežnikom čez jugoslovansko-italijansko mejo, ki je nekaj časa prečkala celo grobove.
Že 19. leto zapored so se v Šempetru zbrali navdušenci nad vojaškimi ostalinami. Organizator, predsednik Društva ljubiteljev soške fronte, Jakob Marušič, je po končanem 37. srečanju zadovoljen: ""Tokratno je bilo res rekordno. Imeli smo 150 razstavljavcev iz Italije, Avstrije, Nemčije, Slovaške, Madžarske, Srbije, Bolgarije in Slovenije. Prišel je tudi Kanadčan, ki živi v Italiji in je naš redni razstavljavec. Obiskovalcev pa je bilo zagotovo več kot dva tisoč! Prišli so iz vse Slovenije in iz vseh sosednjih držav. Res izjemen odziv. Če se spomnim, da smo pred skoraj dvema desetletjema, torej prvo leto, najeli le tretjino prostorov v Hitovem športnem centru za naše srečanje, smo zaradi tolikšnega zanimanja tokrat najeli prav vse prostore, vse dvorane, pa že postaja šempetrski športni center premajhen za vse, ki bi hoteli priti, razstaviti, prodati ali kupiti starine. Večinoma seveda vojaške ostaline."" Na srečanju je bilo tudi več filatelistov, numizmatikov in zbiralcev razglednic ter antikvarjev.
Spomin na vojno pred sto letiV ospredju so bili vojaški predmeti, saj je območje Goriške, Krasa in Posočja zaradi ostalin prve svetovne vojne nekaj posebnega. Marušič pravi, da tukaj skoraj vsak zbira ali ima pri hiši ostanke, ki so ostali po bojih na soški fronti, ob tem pa je kritičen: ""Gre za največjo prireditev, kjer se zbere največ zbiralcev – ob tem pa ostajajo institucionalni muzeji daleč stran. Tu ni ne Goriškega ne Kobariškega muzeja. Prišli so posamezniki, ki delajo v teh dveh muzejih, ki se sicer poglobljeno ukvarjata s prvo svetovno vojno in soško fronto. Toda niso prišli kot predstavniki muzejev. Uradno se je odzval le muzej iz Pivke, tamkajšnji Park vojaške zgodovine."" Je pa res, da je ogled srečanja zbiralcev vojaških ostalin podoben obisku muzeja – le s to razliko, da se večina predmetov na takšnem srečanju lahko prime, se jih dotakne in se s tem na drugačen način kot v muzeju z njimi spozna, dodaja Marušič.
Iščejo sablje, bajonete ...Največ povpraševanja je bilo na 37. srečanju po sabljah in bajonetih, pa tudi medalje so vse bolj iskane. Cene se določajo glede na ponudbo in povpraševanje. Jakob Marušič pravi: ""Na tokratnem srečanju je bil eden najdražjih predmetov vojaški oklep francoske vojske iz časa Napoleona – prsni in hrbtni del, oba zelo dobro ohranjena. Prodajalec je bil vnet zbiralec iz Italije. Ceno je postavil na 1.500 evrov.""
Sicer pa je bil najdražji predmet, ki se je prodajal na teh srečanjih zbiralcev, ocenjen na 15 tisoč evrov. Šlo je za izjemno prusko čelado z zlatimi vstavki. Lastnika ni zamenjala ... Sicer pa je v Sloveniji organiziranih vsaj dva tisoč zbiralcev, po oceni Marušiča jih je vsaj še enkrat toliko neorganiziranih. Vse več je tudi ljubiteljev vojaških uniform iz različnih obdobij in različnih vojska, vsakokrat se predstavijo tudi na šempetrskem srečanju.
Neživljenjska zakonodajaZbiralci opozarjajo na neživljenjsko orožarsko zakonodajo. Marušič pravi, da je prav zaradi birokratske zanke zanimanja za nekatere predmete vse manj. ""Še posebej to velja za orožje oziroma za vse, kar spominja na orožje. Celo pištola na kremen je za državne zakonodajalce nevarna. Čisti nesmisel! Tudi bajoneti, za katere je vse več povpraševanja, so prepovedano orožje. Nakup nekega kosa orožja je zaradi vsega tega povezan z ogromno administracije. Vsaj mesec in pol potrebuješ, da dobiš vsa potrebna dovoljenja na upravni enoti. Žal ta nerazumna 'orožna' zakonodaja onemogoča oziroma močno otežuje zbiranje tega pomembnega segmenta vojaške in vojne zgodovine, konec koncev naše tehnične dediščine,"" je dejal.
Spodbuda zgodovinskemu turizmuSrečanje zbiralcev vojaških ostalin je tudi pomemben turistični dogodek za celotno območje. Številni obiskovalci sejma se pozneje podajo tudi v kraje, od koder so stoletni vojaški predmeti in negujejo spomin na vojne dogodke, ki so najbolj prizadeli prav kraje ob zahodni slovenski meji. Prireditev je tako velika spodbuda zgodovinskemu turizmu. Srečanje ima tudi pomemben kulturno-varstveni učinek. Na srečanju je mogoče na enem mestu videti predmete, povezane z vojaško zgodovino, za kar bi morali drugače obiskati kar nekaj muzejev. Hkrati pa je precej predmetov, ki so se ohranili ravno zaradi tega, ker so na sejmu našli novega lastnika, ki jih bo naprej varoval in proučeval. Srečanje, ki je sejemske narave, je tudi eno največjih v tem prostoru, najbližje takšno je v Milanu. ""Šempetrsko srečanje je postalo eno pomembnejših, saj se na njem zbere resnično vse, ki kaj pomeni na zbirateljskem področju v osrednji Evropi, kar dokazuje vedno večji obisk tujcev,"" sklene Jakob Marušič iz Društva ljubiteljev soške fronte.
Mojca Dumančič, TV SlovenijaFoto: Jakob Marušič in Mojca Dumančič"
http://www.rtvslo.si/slovenija/vlada-popustila-sprejemnega-centra-pri-crnomlju-ne-bo/405253,prebežnik,231,"
					15. oktober 2016 ob 16:28
					Črnomelj - MMC RTV SLO, Radio Slovenija","
Jože Žura, Radio Slovenija
","Vlada popustila, sprejemnega centra pri Črnomlju ne bo","Na vadbišču športno-kinološkega društva Bela krajina na Vražjem kamnu pri Črnomlju ne bodo uredili sprejemno-registracijskega centra za prebežnike, se je odločila obrambna ministrica Andreja Katič.
Ministrstvo za notranje zadeve je načrtovalo, da bo na kinološkem poligonu, ki so ga na zemljišču, v lasti ministrstva za obrambo, z vsemi dovoljenji in ob precejšnjih finančnih vložkih ter nešteto urami prostovoljnega dela uredili člani lokalnega društva, postavilo sprejemno-registracijski center za prebežnike. Takšna namera je sprožila silovit odziv občine s protestnimi pisanji v Ljubljano.
Civilna pobuda je v sredo pripravila protestni shod, ki je bil usmerjen tudi proti prebežnikom, lokalni in državni politiki. V četrtek so nato v Črnomelj z obrambnega ministrstva dobili poziv, da jim občina do 20. oktobra vrne zemljišče. Sinoči je sledil nov preobrat, in sicer je ministrica za obrambo Andreja Katič županjo Črnomlja Mojco Čemas Stjepanovič po telefonu obvestila, da ministrstvo ne bo zahtevalo vrnitve zemljišča na Vražjem kamnu, in da v sodelovanju z notranjim ministrstvom iščejo druge rešitve. Uradno obvestilo bodo dobili v ponedeljek.
V športno-kinološkem društvu Bele krajine so s takšno sicer še neuradno odločitvijo zadovoljni. ""Veseli smo, da se je ministrstvo odločilo, da ne uniči našega igrišča in hkrati celotnega športno-rekreativnega parka Vražji kamen,"" je povedal predsednik društva Andrej Bukovec. Na spletni strani obrambnega ministrstva je odločitev o tem že potrjena, obenem so zapisali, da predhodne odločitve na nižji ravni strokovnih služb niso bile usklajene z vodstvom ministrstva."
http://www.rtvslo.si/svet/zivulovic-ob-prejetju-pulitzerja-vcasih-je-treba-odloziti-fotoaparat-in-pomagati/405128,prebežnik,251,"
					14. oktober 2016 ob 07:13,zadnji poseg: 14. oktober 2016 ob 11:10
					New York - MMC RTV SLO","

","Živulović ob prejetju pulitzerja: ""Včasih je treba odložiti fotoaparat in pomagati.""","Na Univerzi Columbia v New Yorku so podelili Pulitzerjeve nagrade; v skupini Reutersovih nagrajencev za serijo fotografij prebežnikov je tudi slovenski fotograf Srdjan Živulović.
Pulitzerjeva nagrada, ki so jo letos podelili že stotič, velja za eno najuglednejših novinarskih nagrad, tako v ZDA kot v svetu nasploh. Velika zmagovalka je ameriška tiskovna agencija Associated Press, ki si je nagrado prislužila z razkritjem izkoriščanja sužnjev v ribiški industriji jugovzhodne Azije, ki zalaga ZDA z morskimi sadeži.
""Ljudje ne moremo biti stroji""Za fotografske novice so Pulitzerjevo nagrado dobili fotografi New York Timesa in tudi tiskovne agencije Reuters za seriji fotografij o prihodu prebežnikov v Evropo. Med nagrajenimi fotografi je tudi Slovenec Srdjan Živulović, ki dela za agencijo Reuters že petindvajset let: ""17 fotografij je bila cela zgodba, v skupini je sodelovalo osem fotografov. Vsak je delal v svoji državi, kar je velika prednost, saj poznaš teren, poznaš ljudi,"" je dejal. Migrantska kriza je bila ena največjih novinarskih zgodb desetletja, ki tudi profesionalcev, kot je Živulovič, ni pustila ravnodušnih. ""Stvari se te dotaknejo. Moraš biti zbran, paziti, kaj delaš, da ne vznemirjaš ljudi. Če je treba, seveda, spustiti fotoaparat in pomagati. Ljudje ne moremo biti stroji, saj se te to dotakne in vstane v tebi kar lep čas,"" pravi Živulović. Nagrado za novico je dobil časopis Los Angeles Times za poročanje o terorističnem pokolu v kalifornijskem San Bernardinu, nagrado za mednarodno poročanje pa je šlo v roke Alisse Rubin, dopisnice New York Timesa, ki je pisala o zlorabah žensk v Afganistanu.
Edvard Žitnik, Radio Slovenija"
http://www.rtvslo.si/kultura/knjige/nk-svoboda-ali-kako-se-v-zahodnjaski-otopelosti-prebudi-socutje/405059,prebežnik,928,"
					14. oktober 2016 ob 06:31
					Ljubljana - MMC RTV SLO","
Ksenja Tratnik
",NK Svoboda ali kako se v zahodnjaški otopelosti prebudi sočutje,"Najstnika Anej in Sabi se najverjetneje ne bi nikoli spoznala, če ne bi v Siriji izbruhnila vojna, zaradi katere je Sabi zbežal proti Evropi. V Grčiji sreča vrstnika Aneja, ki je s starši tam na počitnicah. Združi ju nogomet.
Njuno zgodbo je v knjigi NK Svoboda (izšla je pri založbi Miš) zapisal Žiga X Gombač. Ideja za knjigo se je rodila lani poleti, ""ko sem v medijih spremljal, kako so se na otoku Kosu turisti pritoževali, kaj tam počno prebežniki. To je bil prvi trenutek aktivacije. Ideja se je začela razvijati.""
Kot pravi avtor, veliko spremlja dogajanje po svetu, predvsem pa se ga dotaknejo krivice. ""Različne zgodbe, ki pridejo do mene, imajo name vpliv in tudi ta begunska zgodba, ki se je začela in ki je potem postajala čedalje bolj aktualna, je v meni zbujala različna vprašanja v smislu; kaj se to dogaja, kaj je s temi ljudmi, kam se selijo, v kakšnih razmerah hodijo in bivajo. Te zgodbe so začele pridobivati intenzivnost, dogajali so se neki scenariji, ki so bili zame neverjetni, ki so me dejansko spravljali v negotovost, češ je to mogoče, da se dogaja, hkrati pa se je vse bližalo Sloveniji,"" pojasnjuje vzgibe za pisanje knjige, s katero je želel poudariti pomen empatije, sočutja in človečnosti.
Pomembno vlogo pri knjigi je odigral novinar in poročevalec s številnih kriznih žarišč Boštjan Videmšek, odličen poznavalec dogajanja v Siriji in na Bližnjem vzhodu, sicer pa tudi sotekač (skupaj sta s Samom Rugljem napisala tudi knjigo Ultrablues, v kateri opisujejo priprave in tek na ultramaraton v ZDA). ""Imam srečo in privilegij, da lahko o tem podebatiram z Boštjanom, še posebej med tekom, ko imava za to več ur časa. Klepetava, minevajo kilometri in ure, in ko se je ta begunska kriza začela približevati, ko se je vzpostavila balkanska pot, sva čedalje več govorila o tem. Ko so prišli prvi begunci na Kos, kjer smo nekoč že počitnikovali, sem razmišljal, kako je mogoče, da pride do trenutka, ko turisti zajtrkujejo ob polno obloženih mizah, nekaj metrov proč pa se nekdo bojuje za življenje.""
Boštjan ga je spodbudil, da bi bilo to primerna tema tudi za knjigo za otroke in tako se je rodila osnovna ideja za knjigo: dva najstnika se srečata na otoku, kamor prvi pride na počitnice all-inclusive s starši, drugi pa se brez staršev zateče pred vojno vihro. Srečata se dva različna svetova in na tak način se je to poleti dogajalo. ""Izhajal sem iz tega, da bi se lahko srečala, kakšne bi bile potem reakcije najstnikov in tudi staršev, kako se lahko v zahodnjaški otopelosti, - vsega imamo polno rit-, prebudi neka človečnost oz. se postavi dimenzija, ki nam jo primanjkuje: empatija, človečnost, sočutje, pomoč.""
Ko se je lani jeseni vzpostavila balkanska pot in so prebežniki prišli tudi k nam, se je odločil, da gre tudi sam na teren. Kot pravi, ni čisto vedel, kaj naj pričakuje. ""Mediji so poročali nekaj, videl sem ljudi, ki so prečkali reko Sotlo sredi noči, in otroke, ki jočejo ob ograji. To se je dogajalo v Sloveniji. Zato sem šel v zbirni center Dobova, kjer sem nekajkrat delal kot prostovoljec. Bil sem z njimi, to je imelo name velik vpliv, to je bila izjemno močna izkušnja. To je bil vzporeden svet, namreč celotno dogajanje na večino ljudi pri nas dejansko ni imelo vpliva, živeli so običajno življenje."" Kot pravi, je bila to zanj ena najmočnejših izkušenj, ""v smislu ene otožnosti, žalosti, pretresenosti. Nekaj je, če nekaj gledamo po televiziji ali beremo v knjigah, nekaj drugega pa, ko so pred tabo."" Njihove zgodbe so se ga še bolj dotaknile, ker je v njih videl sebe in svojo družino. ""Lahko bi bil jaz takole tam, z bolnimi otroki, s potnimi listi in s kovčkom, v katerem bi bilo zbrano celo moje življenje."" Kot dodaja, so se ob tem poglavja knjige malodane pisala sama.
Slovenci veljamo za zelo humanitarno dejavne, v primeru naravnih in drugih nesreč nesebično priskočimo pomoč, pri izbruhu prebežniške krize pri nas pa je bilo drugače. ""Ob naravnih ujmah vedno ljudje stopijo skupaj, tu smo pa padli na izpitu strpnosti, sprejemanju drugačnosti. Če gledamo z distanco enega leta, se življenje pri nas ni kaj dosti spremenilo. Prebežniki so šli, kamor so nameravali, večini se pa življenje ni spremenilo. Nikomur izmed nas se ni nič zgodilo, nihče zaradi tega ni izgubil službe ali bil kako drugače prikrajšan, prizadet.""
Na vprašanje, koliko lahko po njegovem mnenju takšna knjiga vpliva na spremembo mnenja mladih in tudi njihovih staršev, odgovarja, da mora verjeti, da se to utegne zgoditi. ""Pa ne samo vezano na vprašanje beguncev in te krize, ampak na splošno, v splošnem trenutku odraščanja. Da se začno bolj zavedati pomena sočutja, da so na svetu tudi drugi. Sodobni način življenja vse bolj spodbuja individualizacijo, spodbuja postavljanje sebe na prvo mesto, in to se dogaja že pri otrocih. Vidijo sebe pred drugimi, oni so na prvem mestu. Za potrebe drugih pa zmanjkuje časa, na sočloveka se pozablja. Najprej so tvoje želje, potem pa dolgo nič, potem pa, če sploh pridejo še želje drugih,"" povzema skrb vzbujajoča opažanja iz svoje okolice.
Odzivi na knjigo so zelo dobri, pravijo, da je zelo realna in udarna, v kratkih dnevniških zapisih se skriva zelo globoko sporočilo, pravi avtor, ki ga veseli, da jo knjižnice vzele za svojo, prav tako bralci. ""Moj cilj je s knjigo spodbujati strpnost, sprejemanje sočloveka. Da se človek aktivira, da vrača službi, da je aktiven državljan in da ni zazrt samo sam vase,"" pravi in upa, da bo knjiga postala tudi del učnega programa, ""saj govori o vrednotah, na katere je treba vedno znova opozarjati."""
http://www.rtvslo.si/slovenija/zakona-o-tujcih-v-normalnih-razmerah-nobena-stranka-verjetno-ne-bi-sprejela/405084,prebežnik,545,"
					13. oktober 2016 ob 15:18
					Ljubljana - MMC RTV SLO","
T. H.
","""Zakona o tujcih v normalnih razmerah nobena stranka verjetno ne bi sprejela""","Koalicijski vrh je razpravljal tudi o razlogih za sprejetje novele zakona o tujcih, o operativnih rešitvah pa se še niso pogovarjali — čakajo na predlog ministrstva.
Danes so se tako dogovorili, da bodo poslanske skupine koalicije še ta teden od ministrstva prejele predlog sprememb zakona o tujcih ter ga predvidoma na začetku naslednjega tedna začele usklajevati.
Glede informacij o novih sprejemnih prebežniških centrih so govorili posredno, ko so se seznanjali z razlogi za potrebo po pripravi novih ukrepov. Slovenija ima po eni strani omejene zmogljivosti za prebežnike, praviloma je velik odpor lokalnih skupnosti, prav tako pa nas obdajajo države, ki se že zapirajo in moramo biti tudi zaradi zagotavljanja notranje varnosti glede razmer izjemno pozorni, je po srečanju koalicije razloge za ukrepe pojasnila vodja poslancev SMC-ja Simona Kustec Lipicer.
V odgovoru na novinarsko vprašanje je pritrdila, da so to scenariji za izjemne razmere, denimo tudi v primeru, ko Avstrija napolni svojo kvoto in se bo morala Slovenija odzvati.
Po nekaterih informacijah naj bi bila za ponedeljek sklicana tudi seja sveta za nacionalno varnost. Tudi o tem se je koalicija pogovarjala, a so po besedah Kustec Lipicerjeve presodili, da je pomembno, da uberejo običajno koalicijsko usklajevanje. ""Ne gre za izredne razmere, ampak le za pripravo za primer izjemnih razmer in za ukrepe, ki bodo imeli potrebne varovalke,"" je pojasnila Kustec Lipicerjeva.
Danes so prejeli tudi oceno, koliko je prebežnikov na zahodno-balkanski poti in v izvornih državah. ""To je veliko, za slovenske razmere absolutno neobvladljivo število,"" je pojasnila Kustec Lipicerjeva, čeprav konkretne številke ni razkrila. ""A če bi tako število prebežnikov nenapovedano želelo vstopiti v Slovenijo, moramo imeti zelo jasen scenarij, kako se odzvati,"" je poudarila.
V koaliciji ugotavljajo, da v tako izjemnih razmerah na koncu država ostane sama in ne ""moremo realno pričakovati, da bomo imeli skupnostni solidarnostni odziv članic EU-ja"".
V iskanju ravnotežjaTako koalicija ugotavlja, da te ukrepe potrebujemo in bodo tudi zagotavljali ravnotežje med varnostjo državljanov in človekovimi pravicami prebežnikov, je po seji vlade v izjavi novinarjem povedal zunanji minister in prvak DeSUS-a Karl Erjavec. Številke o beguncih v izvornih državah jih po njegovih besedah skrbijo, a za zdaj razmere obvladujejo in nevarnosti ni, tudi na zahodno-balkanski poti se malo dogaja.
Je pa po njegovem mnenju odgovorno, da ima vlada pripravljene vse ukrepe za primer novega prebežniškega vala, še zlasti glede na nepredvidljivost mednarodnega prostora. V Turčiji sicer zatrjujejo, da bodo dogovor še naprej spoštovali, a se lahko po Erjavčevih besedah stvari zapletejo po drugih trasah.
Danes predstavljene rešitve zagotavljajo, da Slovenija ne bi postala nekakšen slepi rokav na prebežniški poti, je zatrdil zunanji minister. Po njegovih besedah tudi ne gre za oster zakon, ampak za zakon, ki bo omogočil varnost državljanov, a ne na škodo človekovih pravic migrantov.
Zakon naj bi vseboval veliko varovalkVodja poslanske skupine SD-ja Matjaž Han je poudaril, da živimo v svetu, ki se spreminja. Tako je bil predstavljen tudi zakon o tujcih, ki ""ga verjetno v normalnih razmerah nobena stranka ne bi sprejela"".
""Vsi smo za človekove pravice, vsi pa imamo v mislih tudi varnost,"" je poudaril Han in zagotovil, da SD ne bo pridobival političnih točk pri tem zakonu, saj se je treba trezno pogovarjati. Če pa bodo sprejeli tako težak zakon, bo po njegovih besedah vseboval veliko sider za to, da ga stranke ne bodo mogle izkoriščati."
http://www.rtvslo.si/svet/avstrijski-notranji-minister-zeli-mocnejse-meje-in-vec-deportacij-prebeznikov/405057,prebežnik,255,"
					13. oktober 2016 ob 10:59,zadnji poseg: 13. oktober 2016 ob 11:01
					Dunaj - MMC RTV SLO, STA","
B. V.
",Avstrijski notranji minister želi močnejše meje in več deportacij prebežnikov,"Avstrijski notranji minister Wolfgang Sobotka je pozval EU, naj poostri ukrepe za preprečitev prihoda prebežnikov. Minister želi močnejše meje in več deportacij.
Sobotka, član konservativne Ljudske stranke, je pozval članice EU-ja k pospešitvi vračanja prebežnikov, ki so jim zavrnili prošnjo za azil. ""Širitev Frontexa je prvi korak v pravi smeri, vendar jih mora slediti še več, če želimo zaščititi zunanje meje EU-ja,"" je glede nadzora Unije v Sredozemskem morju dejal v pogovoru za nemški časnik Die Welt.
Minister je dejal, da gre za paradoks, ko ljudi, neprimernih za dodelitev azila, ne morejo vrniti v njihove države. Po njegovih besedah ljudje ne bodo nehali prihajati, če jim bo EU še naprej dopuščal vložitev prošenj za azil po tistem, ko jih bo rešil s čolnov v Sredozemskem morju. Spomnimo, avstrijski zunanji minister Sebastian Kurz je junija dejal, da bi bilo treba prosilce za azil v članicah EU-ja zadržati na otokih, neposrednega dostopa do Evrope pa jim ne bi smeli dovoliti.
Avstrija je bila kritizirana zaradi napovedi, da bo kljub schengenskemu območju znova uvedla kontrole na meji z Italijo. Do napovedi je bila kritična tudi Nemčija, čeprav je pred letom dni sama uvedla kontrolo na meji z Avstrijo.
Notranji ministri spet o migracijahSobotka je za Die Welt spregovoril pred današnjim zasedanjem notranjih ministrov EU-ja v Luxembourgu. Ministri se bodo posvetili predvsem vprašanjem, povezanim z migracijami. Seznanili se bodo z razmerami v Sredozemlju in uresničevanjem marčevskega dogovora med EU-jem in Turčijo, razpravljali pa bodo tudi o ukrepih za nadzor nad zunanjimi mejami EU-ja in reformi skupnega evropskega azilnega sistema."
http://www.rtvslo.si/begunska-kriza/belokranjci-potrebujemo-ceste-delovna-mesta-drzava-pa-se-na-nas-spomni-le-ko-postavlja-zico/404987,prebežnik,618,"
					12. oktober 2016 ob 16:12,zadnji poseg: 12. oktober 2016 ob 19:25
					Črnomelj - MMC RTV SLO","
Al. Ma.
","Belokranjci: Potrebujemo ceste, delovna mesta, država pa se na nas spomni le, ko postavlja žico","V Črnomlju je več sto ljudi protestiralo proti nameri države, da ob morebitni ponovitvi prebežniškega vala v občini postavi registracijski center za prebežnike.
Protest v organizaciji Civilne iniciative proti migrantskemu centru v Beli krajini se je začel ob 17. uri, trajal kakšno uro, na njem pa je sodelovalo več sto ljudi, je poročala dopisnica TV Slovenija Petra Držaj. Na trenutke je bilo precej bučno in glasno, protestniki so dali jasno vedeti, da so proti kakršni koli obliki prebežniškega centra v Beli krajini. Sporočilo so prenesli tudi s podpisovanjem peticije.
Iz transparentov se je dalo razbrati razloge, zakaj so proti. Potrebujemo ceste, potrebujemo delovna mesta, država pa se na nas spomni samo takrat, ko je treba postaviti žico ali ograjo na Kolpi, je njihove misli povzela Držajeva.
Nekaj jih je misli izrazilo tudi v kamero. ""Ta Bela krajina je tudi moja zemlja. In jaz sem lastnik, ne nekdo drug iz Ljubljane ali od kod drugje,"" je dejal starejši protestnik. ""Ta Bela krajina je že toliko odrezana od sveta, ljudje nimajo kje kaj za delati. Zdaj pa da pridejo še ti migranti, njim se bo našlo službo, našim domačinom pa ne bo,"" pa je povedala mlajša protestnica.
Postavljanje bodo poskušali preprečitiVeliko je bilo zastav, pa tudi traktorjev in gradbene mehanizacije. Z njo nameravajo zapreti cesto in preprečiti dovoz na sporno zemljišče, če bi se država odločila postaviti center. Tudi kinologi, ki imajo tam svoj poligon, so vztrajni. ""Poligona ne bomo dali. Enostavno preveč smo vložili, preveč nas je to vse skupaj stalo časa, vneme, truda, stalo, da bi se danes odpovedali. Ne bomo se odpovedali,"" je izjavil Andrej Bukovec s Športnega kinološkega društva Bela krajina.
Center namerava država postaviti na zemljišču obrambnega ministrstva, kjer so belokranjski kinologi uredili sodobno vadišče za urjenje psov. To je kinološki poligon v Vražjem kamnu.
A država bi tam začasni sprejemno-registracijski center uredila le, če policijske postaje ob morebitnih povečanih prebežniških tokovih ne bi mogle več obvladovati razmer.
Šefic: Tu bodo le 72 ur, če bo trebaDržavni sekretar Boštjan Šefic je pomisleke nasprotnikov centra že poprej zavrnil. ""Gre izključno za sprejemno-registracijski center, kjer se bodo – če bo to treba in če bo ta center seveda sploh aktiviran – lahko zadrževali ljudje do največ 72 ur in nič več. Potem bodo bodisi premeščeni v center za tujce bodisi – če bodo zaprosili za mednarodno zaščito – v azilni dom oziroma izpostavo azilnega doma,"" je izjavil po poročanju Radia Slovenija.
Šefic je dodal, da bodo registracíjski centri le tam, kjer redne policijske enote ne bodo mogle obvladati množičnih nezakonitih migracij.
Županje na protest ne boŽupanja Črnomlja Mojca Čemas Stjepanovič se protesta ni udeležila, čeprav se z odprtjem centra tudi sama ne strinja, poroča TV Slovenija. ""Občina Črnomelj ne bo dovolila gradnje stalnega begunskega nastanitvenega centra, kajti dovolj nas je prizadela že postavitev žičnate ograje na meji,"" je povedala.
Proti kakršnemu koli centruNekateri prebivalci Črnomlja se bojijo, da to ne bo sprejemni center, ampak nastanitveni, v katerem se bodo migranti zadrževali dalj časa. A v civilni iniciativi so po drugi strani proti prebežniškim centrom na splošno.
""Mi smo proti kakršni koli obliki centra v Črnomlju. Ali je to nastanitveni ali samo prehodni - nič od tega ne podpiramo. Smo mnenja, da si Bela krajina tega ne more privoščiti,"" je po poročanju TV Slovenija izjavila Maja Kocjan iz civilne iniciative.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/lokalne-novice/crnomelj-sprejemni-center-za-prebeznike-vznemiril-krajane/404888,prebežnik,276,"
					11. oktober 2016 ob 15:59,zadnji poseg: 11. oktober 2016 ob 18:31
					Črnomelj - MMC RTV SLO","
Jože Žura, Radio Slovenija 
",Črnomelj: Sprejemni center za prebežnike vznemiril krajane,"V Črnomlju zadnje dni javnost vznemirjajo napovedi o vzpostavitvi sprejemno-registracijskega centra za prebežnike na vadbenem prostoru športno-kinološkega društva na območju Vražjega kamna. Ustanovila se je civilna pobuda, ki nasprotuje postavitvi kakršnega koli migrantskega centra, županja Črnomlja pa zavrača širjenje strahu pred begunci.
Občina Črnomelj je včeraj od državnega sekretarja na notranjem ministrstvu Boštjana Šefica dobila obvestilo, da želijo na kinološkem poligonu v Vražjem kamnu, zemljišče je v lasti države, v primeru povečanih ilegalnih migracijskih tokov, potem ko na policijskih postajah ne bi mogli več obvladovati razmer, uredili začasni sprejemno-registracijski center.
.V njem bi popisali prebežnike in jih nato v treh dneh vrnili na Hrvaško. V dopisu je jasno zagotovilo, da ne gre za stalni namestitveni center, poudarja županja Črnomlja Mojca Čemas Stjepanovič, ki obenem poziva vse člane in politične predstavnike, ""naj ne širijo nepotrebnega strahu pred begunci, saj za to ni nobene potrebe.""
Napovedan protestni shodProti ureditvi sprejemnega centra v Vražjem kamnu so v športno-kinološkem društvu Bele krajine, pravi njegov predsednik Andrej Bukovec in dodaja, da bodo ""ostali brez vadbišča, v katerem je 30 let njihovega dela."" Proti izbrani lokaciji je tudi krajevna skupnost Črnomelj. Njen predsednik Jaka Birkelbach meni, da center ne spada na območje športno-rekreativnega parka: ""To je tisto, kar smo z našimi vložki ustvarili in bo zdaj še bolj degradirano, zato je nesprejemljivo, da se sprejemni center postavi tu.""
Ustanovljena je bila civilna pobuda proti postavitvi migrantskega centra v Beli krajini, prek družbenih omrežij pa zbirajo podpise podpore. Maja Kocjan ob tem pove, da so zbrali že tisoč podpisov, za jutri popoldne pa napoveduje tudi protestni shod. Županja Črnomlja se ga ne bo udeležila, saj meni, da strašenje ljudi pred prebežniki ni potrebno."
http://www.rtvslo.si/svet/precejsen-porast-stevila-afriskih-prebeznikov-v-mehiki/404827,prebežnik,184,"
					10. oktober 2016 ob 19:40
					Ciudad de México - MMC RTV SLO","
B. V.
",Precejšen porast števila afriških prebežnikov v Mehiki,"V prvih osmih mesecih leta 2015 je bilo v Mehiki registriranih 1.513 državljanov iz afriških držav, v istem obdobju leta 2016 pa je to število 7.366. Afričani želijo doseči ZDA.
V enem letu so tako mehiške oblasti zaznale 500-odstoten porast afriških beguncev in migrantov, ki prečkajo državo proti meji z ZDA, poroča televizija Telesur.
Afriški prebežniki svojo pot po Latinski Ameriki običajno začnejo v Braziliji, sporočajo mehiški predstavniki. Ko vstopijo v Mehiko, imajo na voljo 20 dni časa, da bodisi zapustijo državo bodisi legalizirajo svoj status v Mehiki. Večina se jih odloči, da državo zapustijo. Mehiškim oblastem se na tem področju doslej še ni uspelo dogovoriti s sosednjimi državami.
Telesur navaja poročanje mehiškega časopisa La Jornada, ki poroča, da se napredovanje prebežnikov ustavi na mehiško-ameriški meji, saj naj bi ameriška administracija omejila dostop tujcem, tudi ko bi bili upravičeni do prošnje za status begunca.
Afriški prebežniki ne predstavljajo večine med prosilci za azil, se je pa njihovo število povečalo za 150 odstotkov med letoma 2011 in 2016. Po podatkih agencije ZN-a za begunce 90 odstotkov prošenj vložijo ljudje iz Hondurasa, El Salvadorja in Gvatemale."
http://www.rtvslo.si/svet/angela-merkel-bi-zmanjsala-prihod-prebeznikov-z-izboljsanjem-razmer-v-afriki/404801,prebežnik,215,"
					10. oktober 2016 ob 15:58
					Niamey - MMC RTV SLO, STA","
B. V.
",Angela Merkel bi zmanjšala prihod prebežnikov z izboljšanjem razmer v Afriki,"Nemška kanclerka Angela Merkel je v okviru turneje po afriških državah obiskala Niger, kjer je poudarila, da je treba v Afriki zagotoviti več varnosti in izboljšati razmere za življenje, kar bi upočasnilo prihod prebežnikov v Evropo.
Kanclerka ima na današnjem programu pogovore z nigrskim predsednikom Mahamadoujem Ossoufoujem, obisk neke šole in regionalnega urada Mednarodne organizacije za migracije (IOM), pa tudi srečanje z nemškimi vojaki, ki dostavljajo zaloge nemškim mirovnikom v Maliju.
V Niger je pripotovala iz Malija, kjer je v nedeljo med drugim poudarila, da je zelo pomembno, da afriške države ""ne izgubijo svojih najboljših možganov"", poroča nemška tiskovna agencija DPA.
Nemčija, Francija in Italija želijo razviti tesno partnerstvo z Nigrom in Malijem, ki veljata za glavni tranzitni državi za ljudi, ki potujejo v Evropo.
Angela Merkel je v nedeljo začela turnejo po treh afriških državah, in sicer Maliju, Nigru in Etiopiji, med katero se osredotoča na vzroke za prihod velikega števila afriških prebežnikov v EU. V torek bo obiskala še Etiopijo, katere vlada je v soboto zaradi nasilnih protivladnih protestov v pokrajini Oromia razglasila izredne razmere. Ta teden bo v Berlinu sprejela še predsednika Čada in Nigerije.
Nemški zunanji minister Frank-Walter Steinmeier je medtem na obisku v Nigeriji, kjer je oblasti pohvalil, da so dosegle prvi uspeh v boju proti islamistični milici Boko Haram."
http://www.rtvslo.si/begunska-kriza/prebezniki-se-naprej-mnozicno-cez-sredozemsko-morje/404733,prebežnik,165,"
					9. oktober 2016 ob 21:43
					Madrid, Atene - MMC RTV SLO, STA","
B. V.
",Prebežniki še naprej množično čez Sredozemsko morje,"Španski reševalci so v soboto iz Sredozemskega morja rešili več kot 100 ljudi, ob obalah Grčije severozahodno od Peloponeza pa so odkrili čoln s 131 ljudmi na krovu.
Kot je dejala tiskovna predstavnica španske agencije za reševanja na morju, so v soboto iz vode rešili najmanj 104 ljudi. Med potniki na čolnu, ki ga je opazila ribiška ladja severovzhodno od otoka Alboran, so tudi otroci, poroča francoska tiskovna agencija AFP.
Španske oblasti so 56 ljudi iz podsaharske Afrike prepeljale v Malago, 32 drugih Afričanov, med njimi 17 žensk, pa so odpeljali v pristanišče Motril kakih sto kilometrov bolj vzhodno. 16 drugih migrantov iz Severne Afrike so odpeljali v Cartageno, 400 kilometrov severovzhodno od Malage.
Medtem so v Grčiji severozahodno od Peloponeza odkrili čoln s 131 ljudmi na krovu, grška obalna straža pa ga je odvlekla do otoka Milos. Na ta otok je prispelo še 114 prebežnikov, poročajo tuje tiskovne agencije.
Od leta 2014 je v Sredozemskem morju umrlo več kot 10.000 ljudi, ocenjujejo Združeni narodi."
http://www.rtvslo.si/crna-kronika/razbili-dve-kriminalni-zdruzbi-ki-sta-preprodajali-drogo-in-tihotapili-prebeznike/404570,prebežnik,567,"
					7. oktober 2016 ob 15:11,zadnji poseg: 7. oktober 2016 ob 15:28
					Ljubljana - MMC RTV SLO, STA","
G. K.
","Razbili dve kriminalni združbi, ki sta preprodajali drogo in tihotapili prebežnike","V dveh preiskavah so kriminalisti razbili organizirani kriminalni združbi, ki sta se ukvarjali s preprodajo drog in orožja ter tihotapljenjem prebežnikov. Ena od združb je tudi ponarejala denar.
Ves teden je potekal v znamenju obširne policijske preiskave na Obali, v Ljubljani in Celju, šlo je namreč za dve kriminalistični preiskavi. V prvi so preiskovalci Nacionalnega preiskovalnega urada (NPU) skupaj s tujimi policijami in Europolom razkrinkali albansko govorečo mednarodno hudodelsko združbo, ki jo je sestavljalo najmanj 21 identificiranih članov. Ukvarjali so se s tihotapljenjem droge, v Sloveniji pa so preprodajali drogo in orožje, je na novinarski konferenci direktor NPU-ja Darko Majhenič pojasnil ugotovitve policije.
Združba se je ukvarjala tudi s ponarejanjem denarja, in sicer prek kriminalnih povezav v Bolgariji. Med preiskavo so v Sloveniji zasegli kar 415 ponarejenih bankovcev po 100 evrov, bolgarska policija pa je odkrila tiskarno za ponarejanje denarja in pri tem zasegla za okoli 1,8 milijona evrov ponarejenih bankovcev po 50 evrov.
Člani kriminalne združbe so bili tudi organizatorji nezakonitega priseljevanja tujcev v Slovenijo, pri čemer so sklepali navidezne zakonske zveze in pridobivali delovna dovoljenja, je še pojasnil Majhenič. Samo v letu 2015 so nezakonito bivanje v Sloveniji omogočili 50 tujcem.
250 tisoč evrov protipravne koristiPreiskavo so končali v torek, ko je v akcijah sodelovalo 145 kriminalistov ter policistov posebne policijske enote in specialne enote, predkazenski postopek pa je usmerjalo specializirano državno tožilstvo. Izvedli so 20 hišnih in deset osebnih preiskav pri desetih osumljencih. V celotni preiskavi so zasegli 133 kilogramov konoplje in tudi druge prepovedane droge, ponarejene bankovce in različne kose orožja.
Člani hudodelske združbe so s kaznivimi dejanji pridobili za najmanj 250.000 evrov protipravne premoženjske koristi, je še povedal Majhenič. Preiskovalci so podali kazensko ovadbo zoper 21 oseb, starih med 23 in 64 let, zaradi suma storitve 45 kaznivih dejanj. Preiskovalni sodnik je zoper vse odredil pripor.
Prebežnikom zaračunavali 900 evrovDrugo preiskavo so vodili koprski kriminalisti, ki so spremljali kriminalno združbo z območja Izole. Ta se je ukvarjala predvsem s preprodajo prepovedanih drog, pa tudi s prodajo orožja in tihotapljenjem nezakonitih prebežnikov. V treh mesecih so nezakonito omogočili vstop v državo najmanj 21 prebežnikov, ki so jim zaračunavali 900 evrov na osebo.
Policisti so med preiskavo zbrali dokaze za podajo kazenskih ovadb zoper 23 storilcev, od tega 18 policiji znanih že od prej. Vodja kriminalistične policije PU Koper Dean Jurič je dejal, da je zoper tri osumljence razpisano tudi iskanje. Med njimi je 27-letnik z dvojnim državljanstvom, tako Slovenije kot Kosova, ki mu je med izvajanjem postopkov uspelo pobegniti.
Državljani Slovenije, Kosova, Albanije in MakedonijeDevet osumljencev, državljanov Slovenije, Kosova, Albanije in Makedonije, večina jih prebiva na slovenski Obali, so v četrtek in petek že privedli k preiskovalnemu sodniku. Ta je zoper tri že odredil pripor.
V zaključni fazi preiskave, ki je na Obali dvignila veliko prahu, je sodelovalo okrog 170 kriminalistov in policistov s PU Koper, ki so jim pomagali tudi policisti iz drugih policijskih uprav in specialne enote. Hišne preiskave so opravili v enajstih stanovanjskih in dveh poslovnih objektih ter zaporniški sobi koprskega zapora. Tam je namreč v priporu 29-letni državljan Kosova, ki je bil po podatkih policije vodja kriminalne združbe.
Preiskavo je usmerjalo koprsko okrožno državno tožilstvo, tisto v Ljubljani in Celju pa specializirano tožilstvo. Mateja Jadrič Zajec s specializiranega tožilstva je pojasnila, da so s prikritimi preiskovalnimi ukrepi ugotovili, da sta bili združbi povezani, saj je bil eden izmed storilcev v prvi združbi v stiku s storilci z območja Kopra."
http://www.rtvslo.si/svet/nobelov-nagrajenec-za-mir-kolumbijski-predsednik-juan-manuel-santos/404537,prebežnik,734,"
					7. oktober 2016 ob 11:08,zadnji poseg: 7. oktober 2016 ob 16:04
					Oslo - MMC RTV SLO, Reuters, STA","
K. Št., B. V.
",Nobelov nagrajenec za mir kolumbijski predsednik Juan Manuel Santos,"Nobelov odbor v Oslu je odločil, da bo Nobelovo nagrado za mir podelil kolumbijskemu predsedniku Juanu Manuelu Santosu za njegova prizadevanja za dosego miru z uporniki.
Letos je bilo kar 376 kandidatov za Nobelovo nagrado za mir, kar je rekordna številka. Med favoriti so se sicer omenjali prostovoljni humanitarni delavci Bele čelade, reševalci prebežnikov iz Sredozemskega morja in pogajalca iranskega jedrskega sporazuma Američan Ernest Moniz in Iranec Ali Akbar Salehi.
A odbor so najbolj prepričala mirovna prizadevanja kolumbijskega predsednika Juana Manuela Santosa - kolumbijska vlada je namreč 26. septembra sklenila premirje z vodjo levičarskega uporniškega gibanja Farc Rodrigom Londoñom. S tem je prekinila 52 let trajajoče spopade, v katerih je umrlo najmanj 260.000 ljudi, notranje pa je razseljenih več kot šest milijonov ljudi.
""Norveški odbor za Nobelovo nagrado se je odločil, da bo z Nobelovo nagrado za mir 2016 nagradil kolumbijskega predsednika Juana Manuela Santosa, za neomajna prizadevanja za končanje več kot 50 let trajajoče državljanske vojne,"" je sporočila predsednica odbora Kaci Kullmann.
Sporazum podaljšan do konca oktobraMirovni sporazum naj bi veljal do potrditve na referendumu, ki pa so ga kolumbijski volivci in volivke pred dnevi za las zavrnili. Zaradi neuspeha na referendumu je svoj odstop že ponudil glavni pogajalec kolumbijske vlade v mirovnih pogajanjih Humberto de la Calle.
Kaci Kullmann je po poročanju francoske tiskovne agencije AFP poudarila, da obstaja resnična nevarnost, da se bo mirovni proces ustavil, državljanska vojna pa znova izbruhnila. ""Zato je toliko pomembneje, da strani, ki ju vodita predsednik Santos in vodja sil Farc Rodrigo Londoño, še naprej spoštujeta prekinitev ognja,"" je dejala. Premirje so podaljšali do 31. oktobra.
Santos je v odzivu dejal, da je ""prevzet in zelo hvaležen"". Kot je sporočil odboru, je nagrada neverjetno pomembna za prihodnost mirovnega procesa v Kolumbiji, sprejema pa jo ""v imenu ljudstva"". Kolumbija je po njegovih besedah ""zelo zelo blizu"" dosegi miru, so povedali v odboru.
Nasprotniki dogovora medtem želijo doseči nov sporazum, saj so prepričani, da so v zdajšnjem preveč popuščali upornikom, predvsem glede tega, da so jim zagotovili mesta v kongresu in znižane kazni za tiste člane Farca, ki bodo priznali vojne zločine.
BBC medtem poroča, da Santos ni bil vedno optimističen in pomirjujoč. Ko je bil obrambni minister Kolumbije (2006-2009), je tako dovolil bombardiranje taborišča Farca v sosednjem Ekvadorju, ne da bi to državo o akciji prej obvestili.
Odzivi z vsega svetaGeneralni sekretar ZN-a Ban Ki Mun je nagrado za Santosa označil za upanje in spodbudo za Kolumbijo ter se zavzel za nadaljnja prizadevanja. ""To je primerno sporočilo vsem, ki so tako garali za mir,"" je po poročanju nemške tiskovne agencije DPA dejal Ban. ""Govori jim, naj nadaljujejo delo, dokler mirovnega procesa ne pripeljejo do uspešnega zaključka. Pravi jim, da so prišli predaleč, da bi se zdaj obrnili. Mirovni proces bi moral navdihniti naš svet,"" je poudaril.
Vodja Farca Londoño je prek družbenega omrežja Twitter sporočil, da je edina nagrada, h kateri stremi Farc, ""mir z družbeno pravičnostjo za Kolumbijo brez paravojaških struktur, maščevanja ali laži"". Ob tem je pozval k ""miru na ulicah"".
Tudi nekdanji kolumbijski predsednik Álvaro Uribe, ki je močno nasprotoval mirovnemu sporazumu, je Santosu čestital za nagrado.
Santos je čestitke prejel tudi od francoskega predsednika Francoisa Hollanda in španske vlade. Priznana borka za človekove pravice Rigoberta Menchu, ki je Nobelovo nagrado za mir prejela leta 1992, je Santosov uspeh označila kot poziv kolumbijskemu predsedniku, naj nadaljuje svoje delo za dosego miru s silami Farc. ""Ganjena sem, saj smo vse leto Kolumbiji namenjali veliko skrbi in naklonjenosti, da bi lahko izbrisala svojo zelo bolečo preteklost,"" je dejala.
Nekdanja talka: Tudi Farc bi moral prejeti nagradoNekdanja talka Farca Ingrid Betancourt je medtem izrazila mnenje, da bi si moral Santos nagrado deliti s silami Farca, poroča AFP. Te so danes 54-letno nekdanjo političarko sicer šest let zadrževale v džungli. ""Zelo težko mi je odgovoriti pritrdilno, ampak mislim, da,"" je odgovorila na vprašanje, ali bi moral Nobelov odbor nagrado razdeliti med obe strani.
Podelitev nagrade 10. decembraLetošnji nagrajenci bodo dobili vsak po osem milijonov švedskih kron (831.000 evrov). Nobelove nagrade podeljujejo od leta 1901 iz sklada, ki ga je ustanovil švedski industrialec in izumitelj dinamita Alfred Nobel. Dobitniki bodo nagrade prejeli na slovesnosti 10. decembra, na obletnico Nobelove smrti. Nobelovo nagrado za mir razglasijo in podelijo v Oslu, preostale v Stockholmu.
Lani so nagrado prejele štiri organizacije civilne družbe, ki so si nagrado prislužile za svoj prispevek pri vzpostavitvi pluralistične demokracije v Tuniziji po jasminovi revoluciji leta 2011."
http://www.rtvslo.si/begunska-kriza/ali-lahko-tudi-slovenija-pricakuje-prebeznike-s-severa/404481,prebežnik,677,"
					7. oktober 2016 ob 06:24
					Ljubljana - MMC RTV SLO","
Gregor Cerar
",Ali lahko tudi Slovenija pričakuje prebežnike s severa?,"Nekatere države, ki so množično sprejemale prebežnike, razmišljajo, da bi nekatere prosilce za azil v skladu z dublinsko uredbo vrnili v države, kjer so bili prvič registrirani. Slovenija je dobila 604 zahtevke, večino pa je že zavrnila.
Slovenski predsednik vlade Miro Cerar je po vrhu držav ob balkanski migracijski poti na Dunaju pojasnjeval, da je treba preprečiti ponovno odprtje balkanske poti za nezakonite migracije in da je ""zavest o tem, da nezakonitih migracij ne bomo več dovolili, še okrepljena in na podlagi tega se bodo sprejemali ukrepi tako v dvostranskem smislu, v sodelovanju med državami, kot tudi v koordinaciji od Nemčije prek Slovenije do Grčije.""
Vse države na balkanski poti pa bi morale po njegovih besedah s skupnimi močmi okrepiti nadzor nad zunanjimi mejami. S tem naj bi se preprečil nov prebežniški tok iz juga proti osrednji Evropi. Toda ali lahko Slovenija na drugi strani pričakuje večje število prebežnikov, ki bodo prišli s severa?
Nekatere države, ki so bile ciljne države prebežnikov, ki so lani in na začetku letošnjega leta prečkali Slovenijo, so se že odločile, da bodo uporabile pravila, ki jih določa dublinska uredba, in da bodo vračale prosilce za mednarodno zaščito v države, kjer so bili prvič registrirani. Grčija pa je zaradi sodbe sodišča EU-ja, da razmere tam niso primerne za vračanje prebežnikov, trenutno še izvzeta iz dublinske uredbe.
Skoraj 3500 prebežnikov vrnjenih na Hrvaško?Po poročanju hrvaških medijev je hrvaško notranje ministrstvo objavilo podatke, da bo na Hrvaško na podlagi dublinske uredbe v prihodnjih mesecih vrnjenih 3493 prebežnikov. Bolgarska agencija za begunce pa je v začetku avgusta sporočila, da bo v Bolgarijo iz drugih EU držav vrnjenih 357 prebežnikov. Avstrija pa je na začetku septembra zagrozila s tožbo Madžarske, če ne bo v skladu z dublinsko uredbo sprejela vrnjenih prebežnikov. Madžarska je takšne avstrijske zahteve že zavrnila.
Kje je v tem položaju Slovenija?Lani in do konca letošnjega februarja je po podatkih policije Slovenijo prečkalo več kot 475.000 prebežnikov. Mnogi med njimi, glede na hitre prehode s hrvaško srbske meje, so bili verjetno tudi prvič registrirani šele v Sloveniji. Torej bi bili v skladu z dublinsko uredbo lahko vrnjeni v Slovenijo.
Po poizvedovanju pri nekaterih slovenskih nevladnih organizacijah, ki se ukvarjajo s prosilci za mednarodno zaščito v Sloveniji, informacij o morebitnem vračanju večjega števila prebežnikov iz drugih EU držav nimajo oz. niso bile o tem obveščene. Prišlo je le do posameznih primerov vračanja prebežnikov glede na dublinsko uredbo, tako da so nato v Sloveniji zaprosili za mednarodno zaščito.
V Humanitarnem odzivnem centru, ki so ga ustanovile nevladne organizacije, pa tudi opozarjajo, da Slovenija nima zmogljivosti oz. bi bilo neprimerno vračati večje število prebežnikov. V Sloveniji je bil sicer v ponedeljek nastanjen 301 prebežnik.
150 pozitivnih odgovorov SlovenijeNa MNZ-ju pojasnjujejo, da je Slovenija primorana pozitivno odgovoriti na zahtevke, v katerih obstajajo neposredni ali posredni dokazi, da bi moral prosilec za mednarodno zaščito prošnjo vložiti v Sloveniji.
""Po sprejetju pozitivnega odgovora Republike Slovenije mora država članica, ki je zahtevek poslala, vročiti pisno odločitev, s katero obvesti osebo, da ne bo obravnavala njene prošnje za mednarodno zaščito, prosilec ali druga oseba (če v državi članici, ki je poslala zahtevek, oseba ni zaprosila za mednarodno zaščito) pa ima pravico do učinkovitega pravnega sredstva v obliki pritožbe zoper odločitev o predaji ali ponovnega dejanskega in zakonskega pregleda te odločitve pred sodiščem ali razsodiščem. Šele ko odločitev postane dokončna, se lahko izvede predaja osebe v odgovorno državo članico,"" pravijo na MNZ-ju.
Na notranjem ministrstvu še opozarjajo, da se je vlada odločila, da Slovenija ne bo prevzela odgovornosti za sprejem tistih tujcev, ki jim je bila v Sloveniji izdana odločba o dovolitvi zadrževanja na podlagi zakona o tujcih, ker dovolitev zadrževanja ne šteje kot dovoljenje za prebivanje v smislu dublinske uredbe. ""V skladu s tem je Republika Slovenija v obdobju od 17. 9. 2015 do 14. 4. 2016 skupaj odgovorila na 3126 zahtevkov, in sicer na 2137 zahtevkov po informacijah ter 989 zahtevkov po prevzemu pristojnosti. Vsi odgovori so bili negativni,"" navajajo.
Slovenija pa je letos prejela 604 zahtevke za sprejem prosilcev po dublinskem postopku. Od tega je pozitivno odgovorila na 150 primerov."
http://www.rtvslo.si/lokalne-novice/fistravec-si-glede-azilnega-doma-zeli-sestanek-mestnega-sveta-z-ministrico/404515,prebežnik,337,"
					6. oktober 2016 ob 22:42
					Maribor - MMC RTV SLO, STA","
L. L.
",Fištravec si glede azilnega doma želi sestanek mestnega sveta z ministrico,"Mariborski župan Andrej Fištravec je povabil ministrico za notranje zadeve Vesno Györkös Žnidar na skupni sestanek z mestnimi svetniki, saj si po njegovem mnenju meščani zaslužijo informacije o morebitnih namestitvah prosilcev za azil v prostorih zasebnika.
Fištravec je ob tem dejal, da je umestitev azilnega doma v neko okolje vselej treba opraviti z najširšim možnim soglasjem, zato mora po njegovem mnenju ministrstvo posredovati čim bolj natančne informacije, da ne bi prišlo do občutka prikrivanja. ""Odgovorni v vladi in resornem ministrstvu se verjetno zavedajo, da glede na vse varnostne dogodke, ki smo jim bili priča v Evropi, državljane primarno skrbi varnost njihovih otrok in njih samih.""
Mariborski župan pričakuje, da bo ministrica njemu in mestnim svetnikom predstavila celostno sliko rešitve, ki jo načrtujejo pri notranjem ministrstvu. Od ministrice pa pričakuje, da bo tudi odgovorila na vprašanja, ki se porajajo med ljudmi, zlasti tistimi v bližini lokacije načrtovanega azilnega doma.
Cerar miri MariborčanePredsednik vlade Miro Cerar pa se je na pomisleke Mariborčanov odzval, da ministrstvo zgolj preverja možnosti za azilne kapacitete, če bi se ponovil večji migracijski val. ""Pripraviti se moramo tudi na najhujše scenarije,"" je dejal premier in poudaril, da vlada ne bo naredila nič za hrbtom občanov.
""Ne želim pa, da se v ljudi naseli strah, da se pojavlja hujskaštvo, kot smo ga videli lani. Slovenci smo bili vedno solidarni. Če gre za nekaj deset ljudi, ki jih je treba sprejeti, ne bi smel biti problem. Tudi če bi šlo za nekaj sto ljudi. Če pa govorimo o velikih številkah, pa bi to bil velik izziv, a upam, da ga bomo na ravni EU-ja preprečili,"" je še dejal premier.
NLS azilnemu domu nasprotujeV stranki NLS, ki jo vodi nekdanji mariborski župan Franc Kangler, pa postavitvi azilnega doma močno nasprotujejo ""Prepričani smo, da glede na aktualne ekonomske razmere, ki vladajo v našem mestu, Maribor s tega vidika ne bo zmogel te obremenitve. Še posebej bi radi opozorili, da je vlada Ljubljani namenila 300 milijonov evrov dodatnih sredstev, česar druge občine po Sloveniji niso bile deležne,"" pravijo v NLS-ju."
http://www.rtvslo.si/evropska-unija/zacetek-delovanja-nove-evropske-mejne-in-obalne-straze-z-vecjimi-pooblastili/404485,prebežnik,337,"
					6. oktober 2016 ob 16:07
					Bruselj - MMC RTV SLO, STA","
B. V.
",Začetek delovanja nove evropske mejne in obalne straže z večjimi pooblastili,"Uradno je začela delovati evropska mejna in obalna straža, katere namen je boljši nadzor na zunanjih mejah Unije, še posebej na področjih nezakonitih migracij in čezmejnega kriminala.
""V manj kot letu dni smo vzpostavili celovit sistem evropske mejne in obalne straže ter uresničili načela deljene odgovornosti in solidarnosti med državami članicami in EU-jem,"" je dejal evropski komisar za migracije Dimitris Avramopulos ob uradnem začetku delovanja. ""Odslej bo zunanja meja EU-ja ene države članice zunanja meja vseh držav članic - tako pravno kot operativno,"" je dodal.
Po Avramopulosovih besedah se je ob zadnjem množičnem prihodu prebežnikov izkazalo, da je bil EU v situaciji brez primere. Italija, Grčija in Bolgarija so zaradi prihoda prebežnikov še vedno pod velikim pritiskom, vendar pa ne bodo ostale prepuščene same sebi, je zagotovil komisar na novinarski konferenci, ki so jo ob tej priložnosti pripravili na mejnem prehodu Kapitan Andreevo na bolgarsko-turški meji.
Sistem evropske mejne straže bo sestavljala nova Evropska agencija za mejno in obalno stražo, ki bo temeljila na sedanji agenciji za zunanje meje Frontex, ob sodelovanju pristojnih nacionalnih organov.
Države članice bodo prispevale osebje in tehnično opremo, pri čemer bo moralo biti vselej na voljo 1.500 ljudi, ki jih bo mogoče na meje namestiti v zelo kratkem času.
Izvršni direktor nove agencije Fabrice Leggeri je dejal, da je agencija močnejša in bolje opremljena za soočanje z migracijami in varnostnimi izzivi na evropskih zunanjih mejah. Agencija ima tudi širši mandat in več pooblastil. Med drugim bo tako lahko opravljala ocene ranljivosti držav članic glede zmogljivosti mejnega nadzora.
Izmenjevanje informacij in vračanje prebežnikovAgencija bo lahko ob tem nudila podporo sosednjim državam, ki niso članice EU-ja, če bodo te zaprosile za pomoč na njihovih mejah, in izmenjevala informacije o čezmejni kriminaliteti z nacionalnimi organi in evropskimi agencijami. Pomembno vlogo bo imela tudi pri nadzoru morskih meja.
Nova agencija bo imela tudi več pristojnosti pri vračanju prebežnikov v države izvora, organizirala in vodila pa bo lahko tudi operacije vračanja iz več držav hkrati. Avramopulos je pri tem zagotovil, da bodo zagotovili spoštovanje človekovih pravic prebežnikov."
http://www.rtvslo.si/begunska-kriza/italijanski-resevalci-v-48-urah-resili-vec-kot-10-000-prebeznikov/404373,prebežnik,502,"
					5. oktober 2016 ob 14:12
					Rim/Beograd/Zagreb - MMC RTV SLO, STA, Reuters","
K. T.
",Italijanski reševalci v 48 urah rešili več kot 10.000 prebežnikov,"Italijanski reševalci so v 33 reševalnih akcijah v torek ob libijski obali rešili več kot 4.650 prebežnikov, skupno pa so v 48 urah v 72 operacijah rešili več kot 10.000 prebežnikov. Za 50 prebežnikov je pomoč prišla prepozno.
V operacijah so sodelovale tudi irske in zasebne tovorne ladje, agencija za zaščito zunanjih meja EU Frontex ter nevladne organizacije. Med plovili, s katerih so reševali prebežnike, je bila tudi ladja s tremi nadstropji, na kateri je bilo okoli 1.000 ljudi, iz nje pa so izvlekli 22 trupel prebežnikov, za katere je bila usodna zadušitev.
V zadnjih tednih se je močno povečalo število prebežnikov, ki skušajo priti v Italijo. Evropi najbližja točka na območju Libije je 290 kilometrov oddaljen otok Lampedusa, ki je že leta cilj številnih prebežnikov iz Afrike.
Kot poroča Reuters, je od začetka letošnjega leta v Italijo prišlo najmanj 142.000 prebežnikov, okoli 3.100 pa jih je na nevarni poti umrlo. Lani je v Italijo prišlo 154.000 prebežnikov, po podatkih italijanskih oblasti pa jih je umrlo 2.892. Največ prebežnikov je prišlo iz Afrike, in sicer iz Nigerije, Eritreje, Gvineje, Gambije, Sudana, Slonokoščene obale in Somalije.
V Srbiji nadaljevanje protestovMedtem v Srbiji prebežniki, največ jih je iz Afganistana in Pakistana, nadaljujejo proteste, na katerih zahtevajo izboljšanje nastanitvenih pogojev in odhod v zahodno Evropo. Skupina protestnikov je že v torek začela pohod proti 200 kilometrov oddaljeni meji z Madžarsko, kjer jim bodo, tako upajo, dovolili vstop v šengensko območje.
Kot poroča Reuters, se je, potem ko jih je zajelo hudo deževje, približno polovica od 300 prebežnikov, ki so se odpravili proti Madžarski, ponoči obrnila in se vrnila proti Beogradu. Preostali so se ustavili na bencinski črpalki blizu mesta Inđija, približno 50 kilometrov severno od Beograda, kjer so pod policijskim nadzorom.
Prebežniki se izrazili pritožbe, da so razmere v namestitvenih centrih, v katerih je v Srbiji prostora za 4.500 ljudi, čedalje bolj nevzdržne, saj je v njih nameščenih 7.000 ljudi.
Na Hrvaško premestili le 19 prebežnikov, drugi hočejo drugamHrvaške oblasti so medtem sporočile, da skrbijo za 595 prebežnikov, med njimi je 19 prebežnikov, ki so jih premestili v okviru sporazuma med državami članicami EU-ja. Kot je poudaril hrvaški notranji minister Vlaho Orepić, policija uspešno preprečuje nezakonite poskuse vstopa v državo. Do konca prihodnjega leta naj bi sicer Hrvaška sprejela 1.582 prebežnikov iz Grčije in Italije. Neuradno naj bi bilo število doslej sprejeti, 19, tako nizko, ker azilantov, ki so prispeli v Grčijo in Italijo, ne zanima življenje na Hrvaškem.
Orepić je tudi zavrnil pisanje hrvaških medijev, da bi se lahko zgodilo, da bi morala Hrvaška v skladu z dublinsko uredbo sprejeti približno 3.500 oseb, ki so jih zavrnili v drugih državah članicah, na Hrvaškem pa so jih registrirali in je zato zanje vstopna država. Potrdil je, da jih je država sicer obvezana sprejeti, vendar pa gre po njegovih navedbah za manj kot sto ljudi.
S hrvaškega notranjega ministrstva so tudi sporočili, da so nekatere zahteve že zavrnili. Rok za vrnitev oseb je od šest do 18 mesecev, tako da na Hrvaškem ne pričakujejo vala ""povratnikov""."
http://www.rtvslo.si/svet/foto-prebezniki-po-protestu-v-beogradu-pes-proti-madzarski/404308,prebežnik,691,"
					4. oktober 2016 ob 16:27,zadnji poseg: 4. oktober 2016 ob 20:46
					Beograd - MMC RTV SLO, Reuters, STA","
G. V.
",Foto: Prebežniki po protestu v Beogradu peš proti Madžarski,"V Beogradu je protestiralo več sto prebežnikov, ki so se nato peš odpravili proti Madžarski in zahtevali odprtje meja.
Okoli devete ure zjutraj se je skupina prebežnikov zbrala pri avtobusni postaji in napadla prebežnike, ki so bili pri organiziranem zajtrku v parku in se niso hoteli pridružiti protestu, poroča Blic. Pri tem je pred razdeljevalnico hrane, vode, obleke in obutve med prebežniki izbruhnil pretep. Razdeljevalnico so zaprli, potem ko je bila v pretepu poškodovana sodelavka informacijske točke.
Skupina protestnikov, med katerimi so bili samo moški, stari med 15 in 30 let, je ustavljala promet in zahtevala, da se odpre meja z Madžarsko. Po uri oviranja prometa so se odpravili proti Zemunu in napovedali, da bodo pešačili do meje z Madžarsko.
Blic poroča, da so po navedbah informacijske točke protest skupine prebežnikov organizirale anarhistične skupine, med njimi naj bi bila skupina ""No borders"", ki je že prej organizirala proteste prebežnikov.
Med pešačenjem so prebežniki nosili transparente, na katerih je pisalo: ""Ljudje smo, ne živali."" Vzklikali so tudi različna gesla. ""Pešačili bomo do meje z Madžarsko,"" je novinarju Reutersa povedal Sadakat Kan iz Qette v Pakistanu. ""Nočemo Srbije,"" je še dodal.
Vojaki na mejeVečina prebežnikov, ki je v zadnjem letu prispela v Evropo, si želi nastaniti v premožnejših članicah Evropske unije, predvsem v Nemčiji in na Švedskem. V Srbiji je trenutno ujetih okoli 7.000 prebežnikov, večinoma iz Sirije, Afganistana in Pakistana, ki jim je ograja na madžarski meji preprečila nadaljevanje poti proti severu Evrope.
Srbski zunanji minister Ivica Dačić je med ponedeljkovim obiskom na Madžarskem dejal, da ne bodo dopustili, da bi Srbija postala največja žrtev begunske krize, zato bodo sprejeli ukrepe, s katerimi bodo zaščitili svoje državljane in nacionalne interese. Srbski predsednik Tomislav Nikolić pa je dejal, da na meji ne bodo gradili ograje, bodo pa poslali vojsko, če bo to potrebno.
Med prebežniki, ki v Beogradu živijo v šotorih blizu železniške postaje, je nekaj zmede in lažnih pričakovanj povzročil referendum na Madžarskem, saj so bili prepričani, da se bodo meje zdaj odprle.
Madžari so glasovali o begunskih kvotah in prerazporejanju beguncev med članicami EU-ja. Kvote so zavrnili skoraj vsi, ki so se odpravili na volišča, vendar pa je glasovala manj kot polovica volivcev, kar pomeni, da je referendum neveljaven.
V začetku leta se je iz Beograda proti Madžarski že odpravila večja skupina prebežnikov, ki pa je prispela le do Novega Sada, tam pa so jih razporedili po sprejemnih centrih na srbski strani meje.
Sprememba ustave že novembraVodja poslanske skupine vladajoče stranke Fidesz v madžarskem parlamentu Lajos Kosa je napovedal, da bi lahko parlament 8. novembra sprejel spremembe ustave, s katerimi bodo prepovedali obvezne begunske kvote, vseeno pa Madžarska še naprej ostaja zavezana članstvu v Evropski uniji.
Orban napovedal spremembo ustavoNa novinarski konferenci je spregovoril tudi premier Viktor Orban, ki je dejal, da Bruselj brez odobritve madžarskega parlamenta ne bo mogel premestiti nobenega prebežnika na Madžarskem. Napovedal je spremembo ustave, ki bo prepovedovala kolektivno naselitev tujcev, ki naj bi bila s spremembo mogoča samo na podlagi posamičnih prošenj. ""Rezultat referenduma se mora odražati tudi zakonodajnih aktih,"" je zatrdil.
Spet vse več prebežnikovV zadnjih dneh se je znova povečalo število prihodov prebežnikov na grške otoke, kamor jih je v štirih dneh iz Turčije prišlo več kot 600, od tega 280 v zadnjih 24 urah. Pred tednom dni so po grških navedbah v enakem obdobju imeli 90 prihodov.
Na grških otokih Lesbos, Hios, Kos, Leros in Samos je že nastanjenih 14.600 prebežnikov, kar je skoraj dvakrat toliko, kot so zmogljivosti begunskih nastanitvenih centrov na otokih. Zaradi razmer v teh središčih pogosto izbruhnejo protesti tako med migranti kot lokalnimi prebivalci.
Trenutno je v ospredju bojazen pred izbruhom nasilja na Hiosu, kjer je že več kot 4.000 prebežnikov. To je štirikrat več od namestitvenih zmožnosti v dveh begunskih centrih na otoku.
V skladu z dogovorom med EU-jem in Turčijo naj bi begunce, ki iz Turčije prispejo v Grčijo, vrnili v Turčijo, lahko pa ti pred tem zaprosijo za azil. Zaradi pomanjkanja osebja in velikega števila prosilcev je postopek obravnave prošenj za azil počasen, s tem pa tudi vračanje prebežnikov v Turčijo. Grški sodniki pogosto ugodijo prošnji za azil z utemeljitvijo, da begunci v Turčiji niso varni."
http://www.rtvslo.si/crna-kronika/foto-policija-v-piranu-prijela-dva-osumljenca-zdruzbe/404295,prebežnik,273,"
					4. oktober 2016 ob 14:52,zadnji poseg: 4. oktober 2016 ob 18:44
					Koper - MMC RTV SLO, STA","
Al. Ma.
",Foto: Policija v Piranu prijela dva osumljenca združbe,"Koprski policisti izvajajo obsežno kriminalistično preiskavo več kaznivih dejanj s področja organiziranega kriminala. V Piranu so aretirali dva osumljenca.
Kot je poročala Eugencija Carl, je po naključju naletela na aretacijo dveh osumljencev v središču Pirana. Policisti so prijeli mlajšega moškega in moškega srednjih let.
V spletni izdaji Primorskih novic so predtem poročali, da je v Izoli že od poldneva v okviru kriminalistične preiskave mogoče srečati oborožene policiste specialne enote in kriminaliste, ki izvajajo hišne preiskave, da bi prišli na sled članom kriminalne združbe.
Policisti so po poročanju časopisa poklicali na pomoč celo potapljače. Na tako imenovani pasji plaži naj bi prijeli enega od iskanih kriminalcev. Tja so prispeli tudi reševalci.
Poleg tega časopis navaja pričanje očividke, ki je pri ladjedelnici poleg specialnih enot opazila bel avto z italijansko registracijo, ob njem pa dva moška v civilnih oblačilih, ki sta z avta skušala sneti registrske tablice.
Iskana osebaV zvezi s preiskavo koprski kriminalisti iščejo 27-letnega Shqiprona Hoxhaja iz Izole, ki je osumljen več uradno pregonljivih kaznivih dejanj. Nazadnje so ga opazili danes okoli poldneva na ulici 15. maja v Kopru, so sporočili s Policijske uprave Koper.
Vse, ki bi omenjenega moškega opazili, policisti prosijo, naj jih o tem nemudoma obvestijo na interventno številko 113 ali na anonimni telefon policije 080 1200.
Po podatkih TV Slovenija naj bi se ukvarjal z mamili, orožjem in nezakonitimi prebežniki.
Novinarka TV Slovenija Eugenija Carl je še poročala, da policija išče dva člana albanske družine, prodajalce sadja in zelenjave na izolski tržnici. Enega so prijeli na plaži pri Svetilniku, drugi pa jim je ušel. Skladišče so imeli na območju starega Delamarisa. Tam tudi policija izvaja preiskavo, še poroča Carlova."
http://www.rtvslo.si/svet/madzarski-referendum-proti-beguncem-in-orbanova-kampanja-strahu/404028,prebežnik,928,"
					1. oktober 2016 ob 06:06
					Budimpešta - MMC RTV SLO, Radio Slovenija","

",Madžarski referendum proti beguncem in Orbanova kampanja strahu,"Madžari bodo v nedeljo na referendumu povedali svoje mnenje o obveznih kvotah za begunce, ki jih je določil Bruselj. Referendumsko vprašanje se glasi: ""Ali želite, da EU odloča o obvezni premestitvi nemadžarskih državljanov na Madžarsko brez parlamentarne odobritve?""
Gre za 1294 prosilcev za azil, ki naj bi jih Madžarska sprejela iz najbolj obremenjenih članic, to je iz Grčije in Italije. Desničarski premier Viktor Orban temu močno nasprotuje. Madžarska je, tako kot Slovaška, vložila tudi tožbo pri Sodišču EU-ja.
Kampanja proti prebežnikom, namenjena madžarski javnostiVlada Viktorja Orbana že leto in pol proti prebežnikom vodi sovražno populistično kampanjo Ali veste?, za katero je porabila že več kot 30 milijonov evrov. Po raziskavah javnega mnenja kar 90 odstotkov Madžarov nasprotuje prebežnikom. Orban med ljudmi ustvarja psihozo, v migrantih vidi le grožnjo in jih povezuje s terorizmom.
Orbanova vlada ima glede referenduma le eno skrb - da bo ta veljaven. Volilna udeležba mora doseči kvorum, to je polovica vseh volilnih upravičencev plus en glas. Orban zato želi na volišča pritegniti čim več ljudi. A za vlado in stranko Fidezs bo referendum uspešen, tudi če kvorum ne bo dosežen, pravi vladni analitik z inštituta Nezöpont Agoston Mraz. ""To bo prvi referendum v EU-ju o beguncih in kvotah. Glasovi 'proti' bodo v večini, po naših raziskavah bo proti glasovalo več kot 90 odstotkov ljudi. Rezultat referenduma bo torej zelo jasen. Orban bo na zasedanjih EU-ja lahko pokazal, da ima močno podporo.""
Vlada je državo preplavila s plakati, na katerih Madžare prepričuje, naj se ne igrajo s prihodnostjo države, da bodo tujci zasedli njihova delovna mesta in da ne bodo spoštovali madžarske kulture. Orban je začutil, da je to pomembna tema, ki v ljudeh vzbuja iracionalen strah, in to je izrabil, pravi politologinja z Inštituta Progresszív Kornelia Magyar. ""Viktor Orban ve, kako učiti volivce, kaj naj mislijo. Nadarjen je za to, kako manipulirati, oblikovati mnenja, je tudi zelo karizmatičen. Ne bi pa rekla, da imajo Madžari ravno radi avtoritaren režim,"" meni.
Cilj - zmaga na volitvah leta 2018Dejansko pa ne gre za referendum in prebežnike, saj ne bo imel pravnih posledic, ampak želi Orban s tem begunsko vprašanje obdržati na dnevnem redu. Referendum je namenjen nabiranju notranjepolitičnih točk pred prihodnjimi parlamentarnimi volitvami in preusmerjanju pozornosti s problemov, ki jih ima Orban doma. Zaradi korupcijskih škandalov, povezanih z njegovimi najtesnejšimi sodelavci, slabih socialnih razmer in nezadovoljstva v šolstvu in zdravstvu je podpora Fideszu leta 2014 začela padati.
V eno najbolj odmevnih afer je bil vpleten šef madžarske nacionalne banke, ko je v žepe njegovih prijateljev, sodelavcev in ljubic poniknilo kar 250 milijard forintov. Vlada je to hotela prikriti, a so podatki kljub temu prišli v javnost, vendar ni nihče odgovarjal, poudarja analitik inštituta Political Capital Robert Laszlo: ""Orbanova stranka Fidesz je ugrabila državo, čeprav običajno to velja za poslovne kroge in lobije. Fidesz je ustvaril nov oligarhični sistem v državi in transformiral celotno gospodarstvo. Na Madžarskem je veliko revnih ljudi, ki ne razumejo, kaj se dogaja in jim niti ni mar. Ko pa vidijo številne Fideszove politike in z njimi povezane oligarhe, ki so ekstremno obogateli, pa vejo, da je nekaj narobe.""
V referendumski kampanji pa Orban ne nagovarja le volivcev Fidesza, ampak tudi podpornike liberalcev in socialistov. ""Vprašanje na referendumu je takšno, kot če bi ljudi vprašali, ali želijo plačevati davke. Seveda je odgovor - NE! Ne glede na stranko, ki jo volijo,"" še pravi Laszlo.
Proti Orbanu razbita opozicija in Dvorepi pesVladajoča stranka Fidesz tako rekoč lahko dela, kar želi. Na Madžarskem ni več resne opozicije in močnega izzivalca Orbana. Čeprav so Madžari nezadovoljni z vlado, ker krade, pa ne vidijo alternative. Socialisti, ki so bili na oblasti pred stranko Fidesz, so izgubili vsakršno zaupanje. ""Madžarska levica, od katere je po letu 2006 ostalo le nekaj šibkih strank, v referendumski kampanji deluje zmedeno, kar Orbanu koristi. Socialisti celo podpirajo zavrnitev begunskih kvot. Premier Orban pa je s protimigrantsko kampanjo taktično zavzel politični prostor skrajno desnega Jobbika,"" je pojasnila Kornelia Magyar.
Le ena stranka se je odkrito uprla Orbanovi populistični in sovražni retoriki, in sicer satirična Stranka dvorepega psa. Njen vodja Gergely Kovacs se je v boj zoper vladajočo madžarsko politiko podal s satiro in zasmehovanjem, brez kapitala. Zdaj mu je s somišljeniki za njihovo protimigrantsko kampanjo uspelo zbrati skoraj 120.000 evrov različnih donacij. ""Ni dobrega odgovora na neumno vprašanje,"" je dejal Kovacs. ""Radi bi pokazali, da lahko sovražno kampanjo sprožiš proti čemur koli, zato smo naredili posmehljive plakate.""
Alternativni načrt za EUMadžarski premier je med tistimi, ki napadajo federalno vizijo EU-ja in zagovarjajo vlogo močnih nacionalnih držav. Na fronti z Brusljem vzpostavlja močnejši blok srednjeevropskih držav. Terja spremembo migracijske politike v Bruslju in Berlinu. ""Orban želi rezultat referenduma uporabiti v pogajanjih z EU-jem. Če ne bo spremembe migracijske politike, bi druge države članice lahko sledile Madžarski.""
Kot še pravi Agoston Mraz, pa ima alternativni načrt za prihodnost EU-ja, ki ga podpirajo Višegrajske države: ""NE na referendumu je NE zdajšnji migracijski politiki Unije. To ne pomeni, da zna Orban samo nasprotovati, ampak govori o pomoči državam, ki so vzrok migracij, govori o evropski vojski, ki bi branila zunanje meje, in govori o pomoči krščanskim beguncem zunaj Evrope.""
Evropska unija je kritična, a nemočna glede Orbanove razgradnje demokracije na Madžarskem. Viktor Orban želi postati politik s težo vsaj v srednjeevropskem prostoru, pravi Robert Laszlo. ""Ne želi postati naslednji Juncker, ker je kritičen do zdajšnjega institucionalnega sistema EU-ja. Verjame, da bo v prihodnje povezava šibkejša in da bodo politike nemške kanclerke Angele Merkel neuspešne. Po njegovem mnenju bosta Merklova in Hollande izginila, populisti in bolj evroskeptične stranke pa bodo imeli večjo podporo.""
Sandra Brankovič Brecl, Radio Slovenija"
http://www.rtvslo.si/begunska-kriza/krajani-v-dobovi-zahtevajo-odskodnino-in-odstranitev-zbirnega-centra/404031,prebežnik,165,"
					30. september 2016 ob 18:20
					Dobova - MMC RTV SLO, STA","
L. L.
",Krajani v Dobovi zahtevajo odškodnino in odstranitev zbirnega centra,"Svet krajevne skupnosti Dobova je po tem, ko je notranje ministrstvo predstavilo načrte za posege v tamkajšnjih centrih za prebežnike, na vlado naslovil več zahtev. Zahtevajo predvsem odstranitev zbirnega centra in povrnitev škode.
Svet tako zahteva, da se po njihovem mnenju nezakoniti center odstrani v pol leta, do takrat pa naj ga, če je to potrebno, postavijo na primernejšem zemljišču, kot je denimo prostor pri policijski postaji Brežice. Krajani ne dovolijo nikakršnih obnovitvenih posegov, kot je denimo asfaltiranje ali priklop na vodovod. V teh pol leta sicer dovolijo, da država morebitne prebežnike zadrži v obstoječem centru toliko časa, kot to zahteva predviden postopek.
Svet krajevne skupnosti Dobova od države pričakuje tudi, da bo poskrbela za sanacijo poškodovanih cest, izvedbo hidrantnega omrežja, zamenjavo oken na objektih na Ulici 15. aprila in čiščenje okolice šotorišč v zbirnem centru Dobova. Tam je treba namreč odstraniti divje rastoče drevje in ambrozijo.
V svetu pričakujejo, da bo država krajevno skupnost predhodno seznanila pred morebitnimi dejavnostmi, povezanimi s tamkajšnjim nastanitvenim centrom."
http://www.rtvslo.si/svet/kovacs-ni-dobrega-odgovora-na-neumno-vprasanje-zato-parodija/403985,prebežnik,989,"
					30. september 2016 ob 16:09
					Budimpešta - MMC RTV SLO, Radio Slovenija","
Katja Arhar, Radio Slovenija
",Kovacs: Ni dobrega odgovora na neumno vprašanje. Zato parodija.,"Gergely Kovacs se je v politiko podal s parodijo. 35-letni falirani študent, grafični in ulični umetnik, vodja Stranke dvorepega psa se s humorjem in prostovoljci madžarski državni mašineriji zoperstavlja od leta 2010, a dejansko je stranka na površje izplavala v preteklem letu kot edina protiutež protimigrantski kampanji madžarskega desničarskega premierja Viktorja Orbana.
V nedeljo bodo madžarski volivci na referendumu odločali o begunskih kvotah, ki jih je sprejel Bruselj. Vlada je v kampanji nastopila z ostro in agresivno protimigrantsko retoriko. Kovacs s svojimi somišljeniki skuša zmanjšati naraščajoče zlo, ki je po njegovih besedah privrelo iz milijonov Madžarov. In to v času, ko prebežnikov in beguncev na Madžarskem sploh ni. ""Mislim, da je največja težava madžarske vlade, da zapravlja denar ljudi za kampanjo, s katero govori ljudem, koga naj sovražijo in zakaj. Ta kampanja, ki poteka že leto in pol, je zelo škodljiva za družbo. Pred letom in pol se je 50 odstotkov ljudi na Madžarskem balo prebeženikov, zdaj pa že 90 odstotkov, čeprav prebežnikov sploh nimamo. Potrebe po graditvi zidov ni. Zadostujejo vojaki na mejah, saj si tako in tako nihče ne želi priti sem.""
Predlagal je celo, naj namesto 175 km dolge in 4 metre visoke ograje na meji s Srbijo postavijo 175 km visoko in 4 metre dolgo ograjo. ""Turisti bi bili navdušeni,"" je prepričan Kovacs.
V boj s humorjem in parodijoHumor in parodija sta orožji, ki si ju je izbrala Stranka dvorepega psa. ""Na sovražno kampanjo nismo želeli odgovoriti s sovražno kampanjo. Večina ljudi potem voli proti nekomu, proti nečemu ali proti stranki. Viktor Orban si želi, da bi Madžari sovražili nekoga drugega, ne njega, da bi lahko zmagal na volitvah. Mislim, da je begunska kriza Orbana zelo osrečila. Vlada skuša vedno poiskati nove sovražnike. Pred šestimi leti je bila to opozicija, ampak ta je zelo dolgočasna, potem so bili brezdomci, geji, narkomani, Evropska unija, banke in tuja podjetja. Seznam je zelo dolg. Zato smo naredili posmehljive plakate. Ne želimo govoriti slabih stvari o vladi, saj vsi vedo, kakšna je. Veliko je stvari, ki se jih ljudje lahko bojijo. Na primer v 16. stoletju je bilo na Madžarskem veliko napadov medvedov, vodovodni delavci bi lahko spustili LSD v pitno vodo in podobno. Radi bi pokazali, da lahko sovražno kampanjo sprožiš proti čemur koli, če porabiš zanjo veliko denarja. To ni posebnost Madžarske, takšna kampanja bi bila učinkovita kjer koli.""
V predvolilno kampanjo brez kapitalaVladna stran je za referendumsko kampanjo namenila okoli 11 milijard forintov (36,5 milijona evrov). Kovacs se je v kampanjo najprej odpravil brez kapitala. Skupaj z alternativnim blogom Debela koža je Stranka dvorepega psa sprožila akcijo zbiranja sredstev. Cilj je bil zbrati tri milijone forintov. Dosegli so ga v sedmih urah. Skoraj pet tisoč ljudi je do zdaj darovalo že več kot 100 tisoč evrov. Veliko denarja so darovali Madžari, ki živijo v tujini. Po vsej Madžarski visi 900 njihovih plakatov, le 100 manj, kot jih je obesila vlada.
Med njimi je poleg sporočila glavna razlika jezik. Vladni plakati so le v madžarščini, ki je skoraj nihče na svetu ne razume razen Madžarov, še najmanj pa begunci. Zato sporočila, kot so ""Ne odžirajte Madžarom delovnih mest."", ""Če pridete na Madžarsko, morate spoštovati naše zakone."" ali ""Ne tvegajte, ne obkrožiti NE."" niso namenjena beguncem, ampak odkrito naslavljajo Madžare. Kovacs in druščina jim odgovarjajo v angleščini: ""Oprostite za zapuščeno državo, vsi smo odšli v Anglijo."", ""Če pridete na Madžarsko, pripeljite zraven še koga."", ""Se opravičujemo zaradi našega predsednika vlade."" in ""Pridite na Madžarsko, mi že imamo službe v Londonu.""
Stranka, ki ne bo ničesar obljubljalaStranka dvorepega psa je registrirana kot politična stranka in namerava na volitvah leta 2018 tudi kandidirati. A ne bo ničesar obljubljala, pravi Kovacs. ""Vsak lahko obljubi kar koli. Volilni programi vseh strank so super, ko pridejo na oblast, pa od tega ni nič. Mi želimo raje pokazati, kaj bomo naredili, kot govoriti o tem, kaj bomo naredili."" In to, kar delajo, je nekakšno družbeno delo. Z manjšimi popravili skušajo polepšati mesto, postavljajo in popravljajo klopce, na avtobusnih postajah postavljajo strehe, urejajo zanemarjene vrtove in podobno.
Kovacs opozarja, da na Madžarskem priseljevanje ni tako velika težava, kot je odseljevanje. ""Več kot 500 tisoč Madžarov živi in dela v tujini. Zato bi morala država več narediti na tem področju. Vem, da ne bomo imeli nikoli tako visokih plač kot na zahodu. Vsaj v zadnjih tisoč letih se to ni zgodilo, pa se tudi jutri ne bo. Tudi zato, ker država ustvarja centralizirano in zamorjeno okolje.""
Množično odseljevanjePo podatkih madžarskega statističnega urada se je v preteklih šestih letih število ljudi, ki so odšli v tujino, povečalo za šestkrat. Večina je mladih, izobraženih, brez družin, katerih cilj so predvsem London, Berlin, Frankfurt in tudi Dunaj. ""To se že nekaj časa dogaja,"" pravi študentka Katalin. ""Odkar smo v Evropski uniji, je lažje delati in študirati v tujini. Večina ljudi odide zaradi denarja. Nemške ali britanske plače so od madžarskih celo od 5- do 10-krat višje. Madžarskemu zdravniku se izplača delati v tujini le nekaj mesecev in potem z zasluženim denarjem na Madžarskem preživi vse leto. Tukaj sicer so službe, a so plače nizke."" Madžarska vlada skuša beg možganov omiliti tudi s posebnim ukrepom štipendiranja, vendar jim to za zdaj le delno uspeva.
Vendar na Madžarskem, predvsem v Budimpešti, življenje ni tako zelo slabo, pove Katalin. ""V Londonu in Berlinu je zelo opazna gentrifikacija. Tega v Budimpešti še ni. Prav zato ima poseben čar, ker še ni dovolj ""kul"", da bi cene poskočile v nebo. Čeprav so v zadnjem letu cene nepremičnin nekoliko zrasle. Hkrati je živahno mesto, kjer imajo mladi možnost delati veliko stvari in jih tudi počnejo. To se mi je včasih zdelo samoumevno, ko pa sem nekaj časa živela v mali italijanski vasici, poseljeni s starejšim prebivalstvom, sem to začela ceniti.""
""Madžarska ni diktatorska država, kot jo prikazujejo zahodni mediji. Sicer oblast skuša tako nastopiti in vse centralizirati, a smo le v Evropi in ji to na srečo ne uspeva,"" z nasmehom za konec pove Kovacs."
http://www.rtvslo.si/begunska-kriza/ai-grozljivo-ravnanje-s-prosilci-za-azil-na-madzarskem/403729,prebežnik,359,"
					27. september 2016 ob 09:40
					London - MMC RTV SLO, STA","
G. V.
",AI: Grozljivo ravnanje s prosilci za azil na Madžarskem,"Prosilci za azil na Madžarskem so žrtve nasilnih zlorab, nezakonitih vračanj in nezakonitih pridržanj, ugotavlja mednarodna nevladna organizacija Amnesty International.
Poročilo AI-ja z naslovom ""Ujeto upanje"" ugotavlja, da je madžarski sistem očitno zasnovan tako, da prosilce za azil odvrne od Madžarske. Tako je bilo veliko tistih, ki jim je uspelo priti na Madžarsko, nezakonito vrnjenih v Srbijo ali so bili nezakonito pridržani v centrih za pridržanje.
Osnova za poročilo so raziskave na Madžarskem, v Srbiji in v Avstriji, kjer so intervjuvali 143 ljudi, med njimi večinoma begunce in prebežnike. V svojih pričevanjih so razkrili šokantne razmere, v katerih živijo tisti, ki poskusijo vstopiti ali potovati čez Madžarsko.
Po več sto ljudi na meji ali v prenatrpanih centrih v Srbiji več mesecev čaka na vstop na Madžarsko, a ker je uradni postopek izrazito omejujoč, skušajo nekateri prečkati mejo na Madžarsko na nedovoljen način. Junija sprejeti zakon določa možnost takojšnjega vračanja prosilcev za azil, ki jih najdejo osem kilometrov od meje s Srbijo, pri čemer ne upoštevajo njihovih potreb za zaščito ali posebne ranljivosti.
V tranzitnih conah so moški, ki potujejo brez družine, pogosto nezakonito pridržani tudi do štiri tedne. Prosilce za azil, ki tranzitne cone prečkajo uspešno, odpeljejo v zaprte ali odprte azilne domove, kjer so razmere po navedbah AI-ja strašne. Organizacija ima med drugim dokaze, da so nekateri otroci brez spremstva odraslih nastanjeni skupaj z odraslimi moškimi.
Obisk prepovedanKljub večkratnim prošnjam AI-ja madžarske oblasti niso dovolile obiskati azilnega centra Kiskunhalas, vseeno pa je organizacija opravila pogovore z več nekdanjimi pridržanimi, ki so povedali, da so jih policisti in pazniki tepli in jim grozili z nasiljem.
Direktor AI-ja za Evropo John Dalhuisen je poudaril, da je madžarski premier Viktor Orban zamenjal vladavino prava z vladavino strahu. Po njegovem mnenju gre za ciničen načrt odvračanja prosilcev za azil od madžarskih, vedno bolj militariziranih mej. Strupena protibegunska retorika pa dosega vrelišče ob kampanji pred nedeljskim referendumom o begunskih kvotah na Madžarskem.
Dalhuisen je opozoril, da bi se morali evropski voditelji organizirati in odločno ukrepati zaradi madžarskih kršitev mednarodnega prava. V nasprotnem primeru se bo po njegovem mnenju okrepil primež ksenofobije in populizma, kar bi lahko ogrozilo vladavino prava in spoštovanje človekovih pravic."
http://www.rtvslo.si/begunska-kriza/merkel-eu-naj-vprasanje-s-prebezniki-uredi-tudi-z-egiptom-in-tunizijo/403696,prebežnik,264,"
					26. september 2016 ob 17:35,zadnji poseg: 26. september 2016 ob 20:12
					Ankara, Bruselj - MMC RTV SLO, Reuters, STA","
K. Št.
",Merkel: EU naj vprašanje s prebežniki uredi tudi z Egiptom in Tunizijo,"Nemška kanclerka Angela Merkel je pozvala EU, naj razmere s prebežniki, tako kot jih je s Turčijo, uredi tudi z Egiptom in Tunizijo. EU je medtem v Turčiji zagnal humanitarni program za begunce.
Angela Merkel bi prihod prebežnikov iz afriških držav čez Sredozemsko morje ustavila tako, da bi uredila njihove razmere v Egiptu in Tuniziji na način, kot jih je EU uredil s Turčijo, ko je bil marca letos podpisan sporazum za zajezitev prihoda prebežnikov v zameno za finančno pomoč in obljubo vizumske liberalizacije Turčiji. Prva pomoč najbolj ogroženim beguncem v TurčijiMedtem je evropski komisar za humanitarno pomoč in krizno upravljanje Hristos Stilianides v Ankari uradno zagnal največji humanitarni program EU-ja za pomoč najbolj ranljivim beguncem v Turčiji.
348 milijonov evrov vreden program Nujna socialna varnostna mreža (The Emergency Social Safety Net - ESSN) bodo financirale države članice EU-ja, namenjen pa bo milijonu najbolj ranljivih sirskih beguncev v Turčiji od skupno treh milijonov. Več kot 90 odstotkov beguncev v Turčiji živi zunaj begunskih centrov.
Posebnost programa ESSN je, da bodo begunci v Turčiji prejemali mesečna denarna nakazila na elektronske kartice, s katerimi bodo lahko plačevali najpotrebnejše dobrine, na primer hrano, bivanje ali izobraževanje.
Napovedanih 348 milijonov evrov je del skupne pomoči v višini treh milijard evrov, ki naj bi jih EU letos in naslednje leto namenil za begunce in gostiteljske skupnosti v Turčiji.
Sistem kvot je ""politično končan""Ideja, da bi si držav članice EU-ja razdelile prosilce azil po sistemu kvot, pa je po mnenju slovaškega premierja Roberta Fica ""politično končan"". Poleg Madžarske je Slovaška ena od držav, ki najbolj nasprotuje t. i. sistemu kvot."
http://www.rtvslo.si/svet/hollande-napovedal-zaprtje-begunskega-taborisca-v-calaisu/403654,prebežnik,394,"
					26. september 2016 ob 12:53,zadnji poseg: 26. september 2016 ob 18:01
					Calais - MMC RTV SLO","
T. J.
",Hollande napovedal zaprtje begunskega taborišča v Calaisu,"Francoski predsednik Francois Hollande je obiskal pristanišče Calais in napovedal dokončno zaprtje tamkajšnjega prebežniškega taborišča.
Hollande se je v Calaisu, ki leži na severozahodu države, srečal s policisti, politiki in pristaniškimi uradniki, ni pa obiskal taborišča, ki je tudi znano kot džungla, usoda katere in več kot 7.000 prebežnikov (po nekaterih ocenah naj bi jih bilo 10.000), ki prebivajo tam, je postala osrednja tema predsedniške kampanje v Franciji, poroča BBC. Francoski predsednik je ob prvem obisku Calaisa, kar je na položaju, spregovoril tudi o odgovornosti Velike Britanije. Obkrožen z varnostniki je dejal, da mora London prevzeti ""svoj del in odigrati svojo vlogo"" pri reševanju begunske krize in humanitarnih prizadevanjih.
Dodal je, da čeprav je Velika Britanija sprejela ""suvereno odločitev"", s čimer se je skliceval na referendumsko odločitev za odhod iz Evropske unije, s tem ni ""oproščena svojih obveznosti, ki jih ima do Francije"". Odločen je, da bo britanska vlada podprla humanitarna prizadevanja, dodal je tudi, da bo šla v tej zvezi francoska vlada do konca.
V taborišču slabe higienske razmere in kaos V džungli živijo prebežniki v zelo slabih razmerah. Zaradi prenatrpanosti vlada pravi kaos. Večina jih čaka na odhod v Veliko Britanijo, številni med njimi skušajo priti na Otok nezakonito in se skrivajo v tovorna vozila, ki prečkajo Rokavski preliv. Ob tem se je Hollande poklonil prizadevanjem tamkajšnjih varnostnih sil, ki preprečujejo nezakonite poti. S tem je predsednik poslal ""jasno sporočilo trgovcem z ljudmi"".
Francoske oblasti si že mesece prizadevajo, da bi zmanjšale število prebivalcev taborišča. V preteklosti so taborišče že večkrat poskušali zapreti. Ne glede na obljube o nadomestni namestitvi po centrih drugje po državi številni Calaisa nočejo zapustiti, saj je to najugodnejša točka, če se želijo nezakonito prebiti čez Rokavski preliv.
V Calaisu začeli graditi zid Velika Britanija sicer financira gradnjo kilometer dolgega zidu med pristaniščem in prebežniškim taboriščem, ki bo odvračala nezakonite prehode. Britanska vlada sicer ni potrdila stroškov gradnje, a naj bi po podatkih BBC-ja znašali okoli 2,2 milijona evrov. Dela so se začela prejšnji teden, končana pa naj bi bila do konca leta.
Calais, kjer so letos prepolovili velikost taborišča, je po protestih domačinov in zaradi nastalega položaja v središču predsedniške kampanje pred volitvami, ki bodo spomladi. Nekdanji predsednik Nicolas Sarkozy, ki se poteguje za nominacijo, je Calais obiskal prejšnji teden. Nekateri politični tekmeci Hollanda – med njimi tudi Sarkozy – se zavzemajo za strožja pravila glede priseljevanja."
http://www.rtvslo.si/kolumne/drugacni-mladi/403542,prebežnik,595,"
					25. september 2016 ob 06:28
					Ljubljana - MMC RTV SLO","
Romana Kocjančič, TV Slovenija
",Drugačni mladi,"""Trenutno so razmere glede beguncev in migrantov stabilne. Zahodnobalkanska pot je zaprta. Toda ne za nezakonite pribežnike, katerih število narašča!"" Tako zatrjuje ministrica za notranje zadeve Vesna Györkös Žnidar.
Toda če Evropska skupnost Turčiji ne bo zagotovila vizumske liberalizacije, nas bo kaj kmalu, seveda spet, presenetil nov velik migrantsko-begunski val. Pritisnil bo kar na meje vseh držav Evropske skupnosti. Med njimi bo vse več tudi mladoletnikov brez spremstva. Ali jim bomo omogočili zdravo okolje odraščanja in izobraževanja? Ali pa tudi zanje ni prostora med nami?
V preteklem tednu je vrh voditeljev 193 članic Združenih narodov, med katerimi je bil naš predsednik Borut Pahor, prvič v Generalni skupščini razmišljal o pomoči 65 milijonom beguncev in razseljenih ljudi. Polovica med njimi je mlajših od 18 let. 45 odstotkov jih je pod zaščito Visokega komisariata Združenih narodov za begunce. Po podatkih Unicefa je zaradi oboroženih spopadov, nasilja in v želji po boljšem življenju na svetu vsak 200. otrok begunec, 50 milijonov jih je na begu. 100.000 jih je lani prosilo za mednarodno zaščito v 78 državah. Največ jih je zdaj v Turčiji.
Pri nas ima status begunca 64 otrok. 28 mladoletnih prosilcev brez spremstva za mednarodno zaščito so avgusta nastanili v Logatcu, Postojni in Novi Gorici. Tu jim omogočajo celodnevno strokovno obravnavo in varno nastanitev. To je pilotni projekt in poleti prihodnje leto bomo videli, ali je bil uspešen.
Evropska komisija pa je v poročilu o gibanju otrok beguncev zapisala, da je v prvih mesecih letos v Sloveniji izginilo 20 otrok. Morda so odšli pred dodelitvijo mednarodne zaščite k sorodnikom v tujino, ugotavljajo pristojni organi ali pa so postali žrtve trgovcev. K nam prihajajo največ iz Afganistana, Iraka, Irana in Sirije, podhranjeni, travmatizirani, polni strahu. Zato si že od prvega begunskega vala 1994 pri nas prizadevajo dati dostojanstvo tudi mladoletnim pribežnikom pri Slovenski karitas in Slovenski filantropiji.
Ravno v četrtek je bil mednarodni študijski dan na Teološki fakulteti v Ljubljani. Gostitelj udeležencev dežel sprejetih migrantov in beguncev je bila Slovenska karitas, ki je srečanje pripravila z Italijansko karitas. Predvsem je bilo srečanje namenjeno izmenjavi izkušenj dela s pribežniki in njihovi integraciji. Evropska karitas pa poziva Evropsko skupnost k odprtju varnih in pravnih poti za vstop in k prenehanju prisilnega vračanja ljudi. Slovenska karitas, ki je pomagala pri nastanitvi pribežnikov na sprejemnih centrih, se je dejavno vključila v delo Uprave za zaščito in reševanje. Ob novem valu pa opozarja na spoštovanje dostojanstva ljudi, ki prihajajo na mejo. Zavzemajo se tudi za pomoč ljudem iz držav, od koder prihajajo in tako prek mednarodne mreže Karitas pomagajo beguncem v Siriji in Iraku. Pri integraciji mladoletnih pribežnikov so organizirali letos na letovanju otrok iz socialno ogroženih družin v Portorožu tudi dan delavnic in kopanje za mladoletnike s skrbniki iz azilnega doma. Kako dragoceno je to bilo za integracijo mladostnikov!
Vseskozi dejavni so tudi pri Slovenski filantropiji, edini organizaciji, ki redno zagotavlja otrokom brez spremstva skrbnika. Za izboljšanje položaja mladoletnih migrantov, otrok brez spremstva prosilcev za azil in otrok beguncev jim nudijo psihosocialno podporo in jim pomagajo pri vključevanju v okolje.
Otrokom, ki so na begu, pa ne morejo pomagati le zakonska podlaga in vladni urad za migracije ter dodatni sprejemno-registracijski centri! Pomaga jim lahko vsakdo, ki se za bolj kakovostno varovanje vključi v oblikovanje njihove svetle prihodnosti. Mladi najprej potrebujejo zaščito pred izkoriščanjem in nasiljem, pred trgovci z ljudmi, pa tudi kakovostno izobraževanje in spoštljivo vključevanje v okolje! Tu lahko pomaga vsakdo, ki ima le kanček dobre volje!
Rešitev za ustavitev tretje svetovne vojne v njihovih deželah in množičnih migracij tudi obstaja. Toda poleg velesil kdo vse bo zato ostal brez zaslužka?!"
http://www.rtvslo.si/begunska-kriza/miro-cerar-nezakonitih-migracij-ne-bomo-vec-dovolili/403545,prebežnik,469,"
					24. september 2016 ob 13:33,zadnji poseg: 24. september 2016 ob 17:05
					Dunaj - MMC RTV SLO, STA","
G. K.
","Miro Cerar: ""Nezakonitih migracij ne bomo več dovolili""","Storiti je treba vse, da se izognemo ponovnemu odprtju balkanske poti za nezakonite migracije, so se po besedah Mira Cerarja na vrhu na Dunaju strinjali voditelji držav.
Države morajo s skupnimi močmi okrepiti nadzor nad zunanjimi mejami EU-ja, storiti pa je treba tudi vse, kar je mogoče, da se bo sporazum med Turčijo in EU-jem o vračanju nezakonitih prebežnikov izvajal, je po vrhu 11 držav ob balkanski poti in EU-ja izjavil slovenski premier Miro Cerar.
""Zavest o tem, da nezakonitih migracij ne bomo več dovolili, je še okrepljena in na podlagi tega se bodo sprejemali ukrepi tako v bilateralnem smislu, v sodelovanju med državami, kot tudi v koordinaciji od Nemčije, prek Slovenije do Grčije,"" je poudaril Cerar.
Voditelji v prihodnje pričakujejo predvsem dodatna prizadevanja Grčije, da bi bolje uresničevali dogovorjeno vračanje prebežnikov. Cerar pričakuje, da bosta od oktobra naprej začeli delovati obalna in obmejna straža EU-ja, ki bi ob koncu leta že lahko prišli v države, ki potrebujejo pomoč pri varovanju meje.
Radikalne izjave, kot je tista madžarskega premierja Viktorja Orbana o izselitvi prebežnikov na otok zunaj EU-ja, pa za Cerarja ""niso sprejemljive"". ""Urediti moramo celovit, evropski pristop do migracij,"" je sklenil.
Vrh o nezakonitih migracijahOsrednja tema pogovorov so bile rešitve za boljšo zaščito zunanje evropske meje in ocena stanja na marca zaprti balkanski migracijski poti. ""Praktično in politično moramo zagotoviti, da bo zahodnobalkanska pot za nezakonite migracije zaprta za vedno,"" je pred začetkom srečanja napovedal predsednik Evropskega sveta Donald Tusk.
Od prvega dne naprej ni bilo po Tuskovih besedah nobenega dvoma, kako pomemben je učinkovit nadzor nad zunanjo mejo EU-ja, je poročala avstrijska tiskovna agencija APA. Ključ je tesno sodelovanje med partnerskimi državami Zahodnega Balkana in Turčijo, je poudaril in dodal, da bodo v pogovorih iskali rešitve za še večjo učinkovitost.
""Solidarnost ni a la carte""Nekoliko drugačne tone je ubral evropski komisar za migracije Dimitris Avramopulos, ki je poudaril, da mora kakršna koli evropska rešitev temeljiti na ""humanosti in dostojanstvu"". Bil je tudi kritičen do evropskih članic, ki niso bile pripravljene privoliti v skupno begunsko politiko. ""Solidarnost ni a la carte,"" je opozoril.
Avramopulos se je pred tem za kako uro sešel tudi z avstrijskim notranjim ministrom Wolfgangom Sobotko, ki naj bi poskusil dobiti razumevanje za vnovično podaljšanje dovoljenja Evropske komisije Avstriji, da lahko izvaja nadzor na notranji schengenski meji s Slovenijo in Madžarsko. Sedanja odobritev, ki je bila uvedena zaradi prebežniške krize, se namreč izteče novembra. Avramopulos se je zahtevo Sobotke ""seznanil"", še poroča APA.
K avstrijskemu kanclerju Christianu Kernu, ki je gostil srečanje voditeljev držav, so poleg slovenskega predsednika vlade Mira Cerarja prišli tudi nemška kanclerka Angela Merkel in predsedniki vlad Grčije, Makedonije, Srbije, Hrvaške, Albanije, Madžarske in Bolgarije, Romunijo pa zastopa notranji minister. Pridružila sta se jim tudi evropski komisar za migracije Dimitris Avramopulos in predsednik Evropskega sveta Donald Tusk, navaja nemška tiskovna agencija DPA."
http://www.rtvslo.si/begunska-kriza/tragicna-nesreca-pred-obalo-egipta-zahtevala-162-zrtev/403507,prebežnik,162,"
					23. september 2016 ob 20:23,zadnji poseg: 23. september 2016 ob 20:37
					Kairo - MMC RTV SLO, Reuters","
K. Št.
",Tragična nesreča pred obalo Egipta zahtevala 162 žrtev,"Število žrtev ponesrečene ladje z več sto prebežniki pred egiptovsko obalo se je povečalo na 162, pristojne oblasti pa se bojijo, da bo število žrtev še višje.
Reševalcem je v dveh dneh uspelo rešiti 169 ljudi, še vedno pa ni jasno, koliko je pogrešanih.
Tiskovni predstavnik ministrstva za zdravstvo Kaled Megahed je dejal, da so reševalci in okoliški ribiči iz vode potegnili 133 trupel utopljencev. Na ladji, ki je bila namenjena v Italijo, so bili Egipčani, Eritrejci, Sudanci, Somalci in Sirci.
Policija je aretirala štiri ljudi.
Po podatkih egiptovskih varnostnih virov naj bi bilo na ladji kar 600 prebežnikov, medtem pa preživeli prebežniki ocenjujejo, da jih je bilo na ladji okoli 200, ko pa so tihotapci na ladjo postavili še dodatnih 50 ljudi, se je ta potopila. Nekateri poročajo, da je bilo na ladji 450 ljudi.
Po podatkih Mednarodne organizacije za migracije (IOM) je samo letos pri poskusu prečkanja Sredozemskega morja umrlo najmanj 3.200 ljudi, obalo Evrope pa jih je doseglo 298.474."
http://www.rtvslo.si/slovenija/predstavniki-obcin-pozdravljajo-ustanovitev-vladnega-urada-za-migracije/403483,prebežnik,616,"
					23. september 2016 ob 16:23,zadnji poseg: 23. september 2016 ob 17:00
					Ljubljana - MMC RTV SLO","
G. K.
",Predstavniki občin pozdravljajo ustanovitev vladnega urada za migracije,"Razmere so trenutno stabilne, pripravljajo pa se novi sprejemni centri in izpostave azilnega doma, je o stanju nezakonitih migracij v Sloveniji dejal Boštjan Šefic.
Slovenija že ima vzpostavljen sistem sprejemno-registracijskih centrov, in sicer v Šentilju, Lendavi in Dobovi, zdaj pa bodo postavili še od dva do tri dodatne centre, je v pogovoru z župani dejal sekretar na ministrstvu za notranje zadeve (MNZ) Boštjan Šefic. Glede na to, da se nezakoniti prebežniki pojavljajo na celotni meji s Hrvaško, bodo dodatni centri locirani na območju Bele krajine in Ilirske Bistrice, aktivirali pa jih bodo v skladu s potrebami, je navedel.
Predstavnik Skupnosti občin Slovenije Damjan Barut, ki prihaja iz logaške doline, je dejal, da so na srečanju dobili veliko koristnih informacij o trenutnih razmerah in vladnih načrtih za naprej. Dogovorili so se, da se bodo mesečno srečevali, vladna stran pa bo lokalno skupnost intenzivneje obveščala o razmerah in načrtih tudi prek lokalnih medijev.
Barut je pojasnil, da imajo v občini Logatec dobre izkušnje pri namestitvi prosilcev za mednarodno zaščito, ki jih bodo predstavili tudi preostalim občinam, kjer bodo v prihodnje nastanjeni. Hkrati je ocenil, da bodo tudi občine razbremenjene z ustanovitvijo urada za migracije, zato si želijo, da bi bil čim prej aktiviran.
Ustanovitev vladnega urada za migracijeMinistrstvo pripravlja zakonske podlage in odlok o ustanovitvi vladnega urada za migracije, ki bo deloval pod generalnim sekretarjem vlade. Urad bo prevzel naloge operativne skupine, zato Šefic upa, da bo kmalu delo urada steklo. ""To bo bistveno boljše tako za državo kot za vse ljudi, ki pridejo stiski v Slovenijo,"" je poudaril. Urad bo po njegovih besedah prevzel vse naloge in osebje, ki skrbi za prosilce za mednarodno zaščito, za zdravstveno in logistično oskrbo itd.
""Trenutno so razmere stabilne, normalne in vse, kar se tiče ilegalnih migracij, lahko opravljamo na naših policijskih enotah, v centru za tujce in izpostavah azilnega doma,"" je pojasnil Šefic in nadaljeval, da pričakujejo več prošenj za mednarodno zaščito, zato bodo temu primerno prilagodili kontingentni načrt, da bo nekaj več kapacitet predvidenih za prosilce za mednarodno zaščito..
.Nove izpostave azilnega domaGlede novih morebitnih izpostav azilnega doma, ki jih bo predvidel kontingentni načrt, aktivirala pa vlada s sklepom, se po besedah Šefica še dogovarjajo. Računajo, da bo nova kapaciteta za prvo fazo do 500 oseb, za drugo tisoč, potem pa je predvidena še tretja faza, ki bi jo aktivirali ob morebitnem še večjem številu prosilcev za mednarodno zaščito.
Za izpostave azilnega doma je v igri nekaj državnih objektov, vendar bo po besedah državnega sekretarja večina v zasebnih objektih, za katere bodo sklenili najemne pogodbe. Na javni razpis za integracijske kapacitete na območju Maribora so dobili eno prijavo, postopek pa še ni končan.
Razpis, v katerem iščejo zasebne nastanitve za prosilce za mednarodno zaščito po premestitveni shemi, je odprt, dobili pa so okoli 64 ponudb, je še pojasnil Šefic. Gre za različne objekte, od majhnih stanovanj do objektov z do 20 sobami. Po preučitvi ponudb bodo postopoma ljudi začeli nameščati v ponujene objekte. Najemnine bodo financirali prosilci sami iz denarja, ki ga bodo dobili v skladu z zakonom, je še dodal.
Poostren nadzor na zeleni mejiNa zeleni meji je trenutno poostren nadzor, prav tako na vseh mejnih prehodih, izvajajo pa se tudi ukrepi v notranjosti države, je naštel Šefic dejavnosti, povezane z nezakonitimi prehodi meje. Začasne tehnične ovire oziroma bodeča žica na meji po njegovih besedah ima določen učinek, saj se jim organizatorji nezakonitih migracij izogibajo, to pa olajšuje delo policiji in vojakom.
Iz skupnosti občin so sporočili, da so se na srečanju strinjali, da se kljub ustanovitvi urada brez pomoči občin večjega prebežniškega vala ne bo dalo obvladati. Ministrstvo bo potrebovalo pomoč lokalnih skupnosti tako pri oskrbi prebežnikov kot pri zagotovitvi ustreznih prostorov za registracijske oziroma nastanitvene centre."
http://www.rtvslo.si/kultura/razstave/aj-vejvejevi-resilni-colni-na-procelju-palace-razburjajo-firencane/403438,prebežnik,277,"
					23. september 2016 ob 08:57
					Firenze - MMC RTV SLO, STA","
K. T.
",Aj Vejvejevi rešilni čolni na pročelju palače razburjajo Firenčane,"V firenški Palazzo Strozzi je z današnjim dnem na ogled najobsežnejša razstava del kitajskega umetnika in aktivista Aj Vejveja, ki pa je že pred odprtjem razburila tamkajšnje prebivalstvo.
Razburila jih je namreč instalacija Reframe na pročelju palače iz 15. stoletja, ki jo je umetnik sestavil iz 22 oranžnih gumijastih čolnov. ""Preprosto nagnusno,"" je instalacijo na strani Facebooka župana Daria Nardelle komentiral eden od meščanov.
Instalacija je podobna tisti v Berlinu, ko je umetnik na stebre Konzerthausa privezal 14.000 rešilnih jopičev. ""To je delo, ki nas prisili, da se ustavimo in razmislimo. Tokrat umetnikova kritika ni usmerjena proti Kitajski, ampak proti Zahodu in opozarja na tragedijo tistih, ki so se podali na naporno in skorajda brezupno potovanje proti obalam Evrope,"" so zapisali organizatorji razstave.
Aj Vejvej je v odzivu na negativne odzive nekaterih Firenčanov dejal, da ni pričakoval, da bo izzval toliko sovraštva, hkrati pa je poudaril, da se počuti tesno povezan z begunci in migranti oz. prebežniki. Zanj so borci za svobodo in junaki našega časa, saj so v želji po boljšem življenju pripravljeni tvegati tudi lastna življenja.
Razstava v Firencah zajema njegovo celotno kariero, od njegovih začetkov v New Yorku v 80. letih minulega stoletja, prek vrnitve na Kitajsko v 90. letih in aretacije leta 2011, pa do lanske selitve v Nemčijo. Med drugim so vanjo vključeni lego portreti velikanov Firenc, kot sta bila Dante in Galileo Galilei, pa tudi avtoportret, ki ga bo umetnik podaril galeriji Uffizi.
Razstavljene so tudi njegove študija perspektive - fotografije, na katerih je Aj Vejvej dvignil sredinec pred pomembnimi svetovnimi znamenitostmi, kot so Bela hiša, Kolosej v Rimu ali Eifflov stolp v Parizu.
Razstava je na ogled do 22. januarja."
http://www.rtvslo.si/slovenija/cerar-v-opoziciji-se-sopirijo-a-se-ne-drzijo-istih-standardov/403404,prebežnik,816,"
					22. september 2016 ob 19:53,zadnji poseg: 22. september 2016 ob 20:50
					Ljubljana - MMC RTV SLO","
Al. Ma.
","Cerar: V opoziciji se šopirijo, a se ne držijo istih standardov","Vlada je na polovici mandata - kaj jo še čaka, bo koalicija zdržala do rednih volitev? Predsednik vlade je nekoliko potarnal nad kolegi, a ocenil, da zaupanje v vlado narašča.
Pred dnevi sta minili dve leti od prisege vlade pravnika Mira Cerarja. Državni zbor je 18. septembra 2014 s 54 glasovi za in 25 proti imenoval njegovo ministrsko ekipo, 12. vlado Republike Slovenije.
V 16-članski ministrski ekipi je le še 10 prvotnih članov. Kar nekaj imen se je sicer zamenjalo, saj sta odšli dve ministrici za izobraževanje, ministrici za kulturo in razvoj ter ministri za finance, gospodarstvo in obrambo.
Vlada se hvali, da je poskrbela za izboljšanje makroekonomskih kazalnikov, denimo gospodarske rasti, in za zmanjšanje brezposelnosti. Soočila se je tudi z množičnimi migracijami.
Ob tej priložnosti se je s predsednikom vlade pogovarjala Lidija Hren. Sledil je tudi pogovor z opozicijo.
Vlada ali tujinaOcenil je, da je ta vlada rešila tako politično kot gospodarsko krizo, zato zaupanje v delo vlade narašča. Voditeljica ga je opomnila, da je na gospodarsko rast najbolj vplival izvoz, torej zunanji dejavniki, na kar opozarjajo številni ekonomisti. Odgovoril je, da imajo ekonomisti delno prav, ampak da je k temu veliko prispevala njegova vlada, kar je ""dokazljivo in zelo evidentno"".
KadrovanjeCerar je ocenil, da je vlada dvignila politično kulturo in da ves čas kadruje etično, ko se neka napaka odkrije, zanjo padejo tudi sankcije. Poudaril pa je, da morajo biti sankcije stopnjujoče se - ne more biti za neko manjšo napako kazen že zapor ali takojšen odstop. Vlada je etičnost pri kadrovanju dokazala tudi pri zadnjem sekretarju, ki je odstopil, je zatrdil Cerar in pri tem kritično nastopil do opozicije. Nekateri že mesece hodijo pred sodno palačo in žalijo sodstvo, vmes so celo poslanci - a jih je kdo pozval k odstopu, so morda odstopili sami, se je vprašal. ""Če bodo na tak način sprejemali odgovornost tudi tisti, ki se šopirijo v opoziciji, potem bo naša družba že jutri boljša,"" je izjavil. Ampak ti se očitno ne držijo istih standardov, je dodal.
Ministrice za zdravje ni pozval k odstopu, ker je bila razdalja med njenim delom in ""norostjo"" strelca (pri incidentu v Izoli) ""tako velika"", da odstop zaradi objektivne odgovornosti ni prišel v poštev. Zatrdil je še, da je ministrica na področju zdravstva v zadnjem času naredila več, kot so vsi drugi v zadnjih desetih letih, zato je nikakor ne more odstaviti.
OmrežjaVoditeljica ga je soočila z njegovimi besedami o mafijski državi in nelegitimnih omrežjih ter ga vprašala, koliko naj bi bilo tega v primeru Luke Koper - in če za tem morda ne stoji celo koalicijska stranka SD. Cerar bi to težko zatrdil, ker nima nobenega dokaza, ve pa, da sta med blokado v Koper hodila koalicijska ministra, ki resorsko za to nista pristojna, in tudi podmladek SD-ja je bil pri tem dejaven. Cerar ocenjuje, da je šlo v primeru Luke Koper res za delovanje nekih interesnih omrežij. Indice v prid vidi tudi v tem, da ne uprava ne nadzorni svet Luke nista storila nič oziroma: ""Uprava je dovolila, da se je situacija tam zgodila. Tam ni bila stavka, ni bil protest, to je bilo nezakonito divjanje.""
Je morda del teh omrežij celo udbovskih, tudi nekdanji prvi mož SDV-ja v komunističnem režimu, Janez Zemljarič, ki sestankuje z ministrom Zdravkom Počivalškom? To se mu pripisuje, jaz tega ne vem, je odgovoril predsednik vlade. Je pa takoj, ko je za obiske izvedel, od Počivalška zahteval poročila in izvedel, da so vsi lobistični stiki ustrezno prijavljeni. ""Počivalšku zelo zaupam. On ne bo popustil umazanim lobijem,"" je izjavil.
Interpelacija in ustavno sodiščeNa poti je interpelacija ministrice za izobraževanje Maje Makovec Brenčič, ker še vedno ni izvršena odločba ustavnega sodišča. To je odločilo, da je treba izenačiti javno in zasebno šolstvo pri javno priznanih programih. Cerar je poudaril, da mu je kot pravniku izvrševanje odločb ustavnega sodišča absolutna prioriteta. Žal je prišlo do blokade znotraj koalicije, je priznal in izrazil upanje, da bo prišlo do poenotenja okoli izvršitve. Obenem je ocenil, da je interpelacija proti ministrici pretiran ukrep.
Evropska unija in prebežnikiCerar je zagotovil, da se Slovenija dejavno pripravlja na naslednji prebežniški val, za katerega sicer upa, da se ne bo zgodil. Če se bo balkanska pot spet odprla, se bo poslabšala varnostna situacija na Balkanu, znotraj Evropske unije pa bo tudi prišlo do poslabšanja varnosti in do krhanja te entitete, je napovedal. Kar se Slovenije tiče, na vladi so že zakoni, ki bodo omogočili tudi ostrejše ukrepe za zavarovanje schengenske meje, če bo to potrebno, je zatrdil.
A pravo rešitev vidi drugje. Evropska unija mora nujno s skupnimi močmi zavarovati zunanje meje, na tak način, da nezakonite prebežnike zadrži, tiste, ki bežijo za lastno življenje, pa ustrezno sprejme in zanje poskrbi. Obenem mora Evropa postati dejavnejša na globalnih kriznih žariščih. Če EU tega ne bo zmogel, utegne celina spet zapasti v fragmentacijo in notranja nesoglasja. Zadnje stoletje pa je pokazalo, v kaj to lahko pelje, je sklenil."
http://www.rtvslo.si/begunska-kriza/orban-zagovarja-izgon-prebeznikov-na-otok-zunaj-eu-ja/403408,prebežnik,412,"
					22. september 2016 ob 18:32
					Budimpešta - MMC RTV SLO, STA","
B. V.
",Orban zagovarja izgon prebežnikov na otok zunaj EU-ja,"Madžarski premier Viktor Orban predlaga, da bi EU na otok zunaj Unije ali sever Afrike izgnal več kot milijon ljudi, ki so v zadnjem letu in pol prišli kot prebežniki. Podoben predlog je sicer že junija prišel z Dunaja.
""Vse, ki so prispeli nezakonito, bi bilo treba zbrati in poslati stran. Ne v druge države EU-ja, ampak zunaj Unije,"" je Orban dejal za novičarski portal Origo. S tem je madžarski premier mislil na vse, ki še čakajo na rešitev njihovih prošenj za azil po prihodu v EU v zadnjem letu in pol. Do odločitve o njihovem statusu bi jih ""morali imeti v velikih taboriščih zunaj EU-ja"". ""To bi bil lahko velik otok ali pa del obale v Severni Afriki,"" je dejal Orban.
Madžarska je bila prva država, ki je z žično ograjo zaprla svojo mejo in prepovedala vstop vsem prebežnikom, ki bi mejo prestopali nezakonito - s tem pa tudi beguncem, ki potrebujejo mednarodno zaščito. Budimpešta zavrača tudi na evropski ravni dogovorjeno prerazporeditveno shemo, po kateri bi iz najbolj obremenjenih Italije in Grčije vsaka članica prevzela določeno kvoto beguncev. Madžarska vlada bo 2. oktobra glede tega vprašanja izvedla referendum.
Poslanec AfD-ja: Begunci so ""nagnusni črvi""Orban v EU-ju ni osamljen v izražanju ksenofobnih stališč. Na ta račun vse bolj raste podpora nemški skrajno desničarski stranki Alternativa za Nemčijo (AfD). Pred kratkim izvoljeni deželni poslanec v Berlinu Kay Nerstheimer je tako lani begunce označil za ""nagnusne črve"" in ""parazite, ki se hranijo na račun Nemcev"".
Dunaj že predlagal premestitev na otokeMadžarski predlog o premestitvi prebežnikov na otoke sicer ni nov. Avstrijski zunanji minister Sebastian Kurz je podoben pristop predlagal že junija. Kurz je dejal, da bi morala Evropska unija slediti primeru Avstralije, da bi prebežnike odvrnila od pogosto nevarne poti v Evropo.
Avstralija od leta 2013 izvaja azilno politiko, v okviru katere vojaške ladje prestrežejo plovila s prebežniki in jih napotijo v drugo smer, še preden dosežejo celino. Pošljejo jih bodisi nazaj na njihovo izhodiščno točko, ki je po navadi Indonezija, bodisi v centre za priseljence na tihomorskih otokih Papua Nova Gvineja in Nauru. Prosilci za azil pa se ne smejo naseliti v Avstraliji, niti če se izkaže, da gre za begunce.
Spomnimo, po vrsti škandaloznih razkritij glede ravnanja s prosilci za azil in begunci je Avstralija avgusta privolila, da zapre sporni center za pridržanje prosilcev za azil v Papui Novi Gvineji. Taborišče na otoku Manus so sicer odprli leta 2001, razmere v njem pa so organizacije za zaščito človekovih pravic opisovale kot brutalne."
http://www.rtvslo.si/begunska-kriza/hrvaska-razmislja-o-varnostni-ograji-na-meji-z-bih-om-in-srbijo/403361,prebežnik,400,"
					22. september 2016 ob 12:17
					Zagreb - MMC RTV SLO, STA","
G. V.
",Hrvaška razmišlja o varnostni ograji na meji z BiH-om in Srbijo,"Na Hrvaškem se želijo pripraviti na morebiten množičen prihod prebežnikov, zato razmišljajo tudi o možnosti postavitve varnostne ograje na meji z BiH-om in s Srbijo.
O možnosti vnovičnega odprtja balkanske migrantske poti so razpravljali na sobotnem srečanju hrvaškega sveta za nacionalno varnost, ki je potekalo v Splitu in o katerem ni znano več podrobnosti. Neuradno naj bi Hrvaška pripravljala strategijo za nov množičen prihod prebežnikov. Odločitve o tem, ali bodo gradili ""tehnične ovire"" na mejah s Srbijo in BiH-om, naj še ne bi sprejeli, ugibajo hrvaški mediji.
""Ne pride v poštev, da bi Hrvaška postala žariščna točka za begunce. Če je treba postaviti žico, mora politika sprejeti takšno odločitev. Če je potrebna vojska, naj gre na mejo,"" je za Jutarnji list izjavil neimenovani visoki uradnik HDZ-ja.
Neuradne ocene kažejo, da bo ob morebitnem novem prihodu prebežnikov Hrvaška morala poskrbeti za približno 50.000 ljudi, kar je za Zagreb nesprejemljivo. Zato predlagajo izgradnjo tehničnih ovir na svoji meji, kot so to storile Slovenija, Madžarska in Avstrija.
Predsednica: Ne bo tako kot laniHrvaška predsednica Kolinda Grabar-Kitarović se prav tako nagiba k zapiranju hrvaške meje. Ob lanskem izbruhu begunske krize je dejala, da ni izključena gradnja ograje na meji s Srbijo in da mora hrvaška vojska pomagati policistom na meji s Srbijo.
Med udeležbo na zasedanju Generalne skupščine ZN-a v New Yorku je na začetku tedna dejala, da Hrvaška ne bo mogla več prevažati prebežnikov čez svoje ozemlje, kot je to počela med prejšnjim begunskim valom, saj so sosede Hrvaške zaprle svoje meje. Poudarila je, da mora Hrvaška zavarovati svoje ozemlje in pomagati vsem, ki pomoč potrebujejo. Opozorila je, da bo naloga težko izvedljiva brez skupnega evropskega dogovora.
Hrvaški notranji minister Vlaho Orepić sicer še naprej trdi, da je Hrvaška pripravljena na nov begunski val in vztraja, da žičnate ograje na meji s Srbijo ne bo.
Nasprotniki žičnate ograje na Hrvaškem, med katerimi je tudi nekdanji notranji minister Ranko Ostojić, trdijo, da je najboljši način za zavarovanje hrvaških interesov pritisk na inštitucije Evropske unije, da bi uresničili sporazum s Turčijo in vrnili prosilce za azil, ki niso preseljeni, na podlagi solidarnostne premestitve.
Nekdanji hrvaški obrambni minister Ante Kotromanović meni, da se mora tudi EU izreči, ali bo sprejemal begunce.
""Najboljša rešitev za Hrvaško je obramba na makedonsko-grški meji. Tja bi morali poslati policiste iz vseh držav, ki so na balkanski poti, če bo Turčija znova začela spuščati prebežnike,"" je Kotromanovićevo izjavo povzel Večernji list."
http://www.rtvslo.si/svet/pahor-za-konec-obiska-v-zda-sprejel-newyorske-slovence/403338,prebežnik,521,"
					22. september 2016 ob 08:01
					New York - MMC RTV SLO, STA","
G. V.
",Pahor za konec obiska v ZDA sprejel newyorške Slovence,"Slovenski predsednik Borut Pahor je sklenil obisk New Yorka s sprejemom za newyorške Slovence, ki ga je organizirala misija ZN-a pod vodstvom veleposlanika Andreja Logarja.
Pahor je v New Yorku sodeloval na splošni razpravi svetovnih voditeljev ob začetku 71. zasedanja Generalne skupščine ZN-a.
Obisk je sklenil v sredo zvečer, ko je sprejel predstavnike Slovencev v New Yorku. Ob tej priložnosti je Logar župniku slovenske cerkve Sv. Cirila, frančiškanskemu patru Martinu Krizologu izročil posebno priznanje vlade ob 100. obletnici cerkve, ki jo bo praznovala 16. oktobra.
Z udeležbo jo bodo med drugim počastili newyorški kardinal Timothy Dolan, ljubljanski nadškof Stanislav Zore in provincial Marjan Čuden. Krizolog je v imenu cerkve podobno priznanje prejel tudi ob njeni 90. obletnici leta 2006 iz rok tedanjega zunanjega ministra Dimitrija Rupla.
Velika pričakovanja od SlovenijePahor se bo danes pred slovesom od New Yorka neformalno srečal še s predsedujočim predsedstvu Bosne in Hercegovine Bakirjem Izetbegovićem, s katerim bosta pogledala, kako naprej po pozitivni odločitvi EU-ja, da premakne proces pridruževanja Bosne in Hercegovine naprej, govorila pa bosta tudi o nedeljskem referendumu v Republiki srbski.
""Kot lahko vidite, skušam izkoristiti srečanja v New Yorku tudi za to, da upravičim velika pričakovanja, ki jih imata Evropa in širša mednarodna skupnost do Slovenije kot države, ki pozna regijo Zahodnega Balkana in se skuša uveljaviti kot država, ki se trudi za mir, blaginjo in spravo. Tukaj je ena taka niša, kjer lahko in moramo pomagati mednarodni skupnosti, da je lahko boljša in varnejša,"" je v izjavi za STA dejal Pahor.
Predsednik Slovenije je obisk New Yorka začel v ponedeljek z udeležbo na vrhu ZN-a o prebežnikih, kjer je sopredsedoval okrogli mizi o vzrokih za migracije.
V torek je imel govor na splošni razpravi 71. zasedanja Generalne skupščine ZN-a, v katerem je med drugim poudarjal izzive digitalne transformacije, vmes pa se je udeleževal sprejemov in dvostranskih srečanj, med katerimi sta v sredo izstopala srečanji s turškim kolegom Recepom Tayyipom Erdoganom in iranskim kolegom Hasanom Rohanijem.
Pahor se je sestal tudi s predsedujočim generalne skupščine ZN-a Petrom Thomsonom, generalnim sekretarjem ZN-a Ban Ki Moonom ter ukrajinskim predsednikom Petrom Porošenkom, s katerim sta se dogovorila, da novembra pride na uradni obisk v Slovenijo.
Sestal se je tudi z generalnim sekretarjem zveze Nato Jensom Stoltenbergom, predsednikom Evropskega sveta Donaldom Tuskom in predsednikom Paname Juanom Carlosom Varelo.
Podpora TürkuPahorja v New Yorku spremlja in ima tudi svoj program zunanji minister Karl Erjavec, ki ostaja v mestu do petka. Tam pa je tudi kandidat za naslednjega generalnega sekretarja ZN-a, nekdanji slovenski predsednik Danilo Türk.
Pahor in Erjavec se trudita pomagati kandidaturi in predsednik države meni, da gre za odličnega kandidata. ""Kolikor lahko, mi kot država in predstavniki države pri tem pomagamo, bomo storili vse, da se bo kandidatura čim bolj uspešno iztekla. Upamo, da z izvolitvijo. V vsakem primeru pa bi rad poudaril, da pomeni prezentacija enega verodostojnega kandidata iz Slovenije priložnost za našo promocijo,"" je slovenskim dopisnikom zagotovil Pahor.
[VIDEO] Predsednik Pahor se je srečal s predsednikom Irana Hassanom Rouhanijem. @UN #UNGA71 pic.twitter.com/eplw7pPgxw
[VIDEO] Predsednik Pahor se je srečal s predsednikom Irana Hassanom Rouhanijem. @UN #UNGA71 pic.twitter.com/eplw7pPgxw
Srečanje z generalnim sekretarjem @UN Ban Ki-moonom. #UNGA71 @secgen pic.twitter.com/CaEyNeT7vV"
http://www.rtvslo.si/svet/pred-egiptovsko-obalo-je-utonilo-najmanj-30-prebeznikov/403328,prebežnik,233,"
					21. september 2016 ob 21:17
					Kairo - MMC RTV SLO, STA","
B. V.
",Pred egiptovsko obalo je utonilo najmanj 30 prebežnikov,"Pred egiptovsko obalo se je prevrnila ladja z več sto prebežniki na krovu, pri čemer je utonilo najmanj 30 ljudi. Reševalci so iz morja rešili najmanj 150 prebežnikov.
Reševalne ekipe iščejo morebitne preživele. Ni sicer znano, koliko ljudi je bilo na krovu plovila. Po poročanju egiptovskih medijev je bilo na njem 300 ljudi, po nekaterih podatkih pa celo 600. Nesreča se je zgodila v morju pred pristaniščem Rosetta v Sredozemskem morju, poroča francoska tiskovna agencija AFP.
Na ladji so bili egiptovski, sirski in afriški prebežniki, so za Reuters dejali viri v varnostnih silah. Francoska tiskovna agencija AFP navaja uslužbenca egiptovskega zdravstvenega ministrstva, ki je dejal, da so med mrtvimi Sudanci in državljani drugih afriških držav. Ni sicer jasno, kaj je bil njihov cilj, a oblasti menijo, da so šli najverjetneje v Italijo.
Direktor Agencije EU-ja za nadzor meja Frontex Fabrice Leggeri je pred kratkim opozoril, da se vse več ljudi, ki želijo priti v Evropo, na pot odpravlja iz Egipta, poroča BBC.
Po podatkih ZN-a je na nevarni poti v Evropo čez Sredozemsko morje od leta 2014 umrlo več kot 10.000 ljudi. Letos je Sredozemlje prečkalo več kot 300.000 prebežnikov, so ta teden objavili Združeni narodi, kar pa je precej manj od 520.000 v prvih devetih mesecih lanskega leta. Mednarodna organizacija za migracije je julija objavila podatke, ki kažejo, da bi lahko leto 2016 postalo najhujše leto glede smrti prebežnikov, še poroča BBC."
http://www.rtvslo.si/begunska-kriza/na-lezbosu-zaradi-pozara-iz-centra-pobegnilo-okoli-4-000-prebeznikov/403167,prebežnik,440,"
					20. september 2016 ob 08:50,zadnji poseg: 20. september 2016 ob 22:01
					Lezbos - MMC RTV SLO, STA","
T. J., K. Št.
",Na Lezbosu zaradi požara iz centra pobegnilo okoli 4.000 prebežnikov,"Na grškem otoku Lezbos je v begunskem centru Moria izbruhnil požar, ki naj bi ga zanetili prebežniki sami. Zgorela je več kot polovica centra, gasilci so požar že pogasili.
Napetosti so v centru nastale že čez dan. Tedaj naj bi se pojavile govorice, da bodo prebežnike deportirali v Turčijo. Zaradi navzočnosti policije so se strasti pomirile, potem pa sta v oljčnem nasadu v bližini centra izbruhnila dva manjša požara, pozneje še tretji v samem centru. Požar je uničil šotore in montažne hiše. Ogenj naj bi uničil 60 odstotkov centra. Center bodo, kolikor hitro bo mogoče, obnovili, dotlej pa bodo prebežnike namestili v drug center na Lezbosu.
Grška policija je po incidentu pridržala devet ljudi. Državljani Afganistana, Iraka, Senegala, Sirije in Kameruna so osumljeni, da so začeli spopade v begunskem centru, po katerih je izbruhnil požar.
Požar se je hitro razširil Požar je izbruhnil v enem največjih begunskih centrov v Grčiji, po pojasnilih tamkajšnje policije so ga zanetili prebivalci centra sami. Zaradi močnega vetra se je požar razširil, zato je iz centra pobegnilo od 3.000 do 4.000 prebežnikov.
O poškodovanih prebežnikih ne poročajo, so se pa nekateri že vrnili v center, največ pa naj bi jih ostalo na ulicah. Na Lezbosu je po podatkih Združenih narodov okoli 5.600 prebežnikov, otok pa ima zmogljivosti le za 3.600, piše BBC. Prebežniki so zadržani na otoku, kjer čakajo na obdelavo prošenj za azil. Tisti, ki jim odobrijo, lahko nadaljujejo pot v celinsko Grčijo, medtem ko se morajo drugi vrniti.
Povečano število prebežnikov v Grčiji V Grčiji je več kot 60.000 prebežnikov, nevladne organizacije pa opozarjajo na nevzdržne razmere v tamkajšnjih begunskih taboriščih, saj so prenaseljena, v njih so slabe higienske razmere. Položaj je še posebej akuten na Lezbosu in drugih vzhodnoegejskih otokih. Po podatkih grške vlade je na petih otokih nastanjenih 13.000 ljudi, medtem ko zmogljivosti zadoščajo za manj kot 8.000.
Število prihodov prebežnikov v Grčiji se je močno povečalo, konec prejšnjega tedna je samo skozi Turčijo prišlo 374 ljudi. Vzrok za porast prihoda prebežnikov ni znan, grški mediji pa poročajo, da so se tihotapci zaradi napovedanega slabega vremena odločili v Grčijo spraviti več ljudi. Iz Grčije so v ponedeljek poročali tudi o smrtni žrtvi spora med prebežniki.
Najbolj smrtonosno letoLetos je prek Sredozemskega morja v Evropo prispelo več kot 300.000 prebežnikov, kar je precej manj od lani, ko jih je v prvih devetih mesecih Evropo prišlo 520.000, so sporočili Združeni narodi. Vedno več pa je usodnih nesreč, zaradi česar je letošnje leto na poti, da postane ""najbolj smrtonosno leto v Sredozemskem morju do zdaj"". Skoraj polovica migrantov in beguncev, ki so letos dosegli grško obalo, je bilo Sircev, navaja Urad ZN-a za begunce."
http://www.rtvslo.si/svet/pahor-pozval-k-boljsemu-sodelovanju-pri-begunski-krizi/403148,prebežnik,345,"
					19. september 2016 ob 20:34
					New York - MMC RTV SLO, STA","
A. V.
",Pahor pozval k boljšemu sodelovanju pri begunski krizi,"Predsednik Slovenije Borut Pahor je na vrhu ZN-a o beguncih in migracijah v New Yorku poudaril, da je pri spoprijemanju z begunsko krizo potrebno več sodelovanja.
Pahor je na plenarnem zasedanju dejal, da so bile migracije vedno del človeške zgodovine, vendar pa zdajšnje število beguncev in notranje razseljenih oseb predstavlja človeško tragedijo, kot je ni bilo vse od konca druge svetovne vojne.
Cilj mednarodne skupnosti mora biti tudi preprečevanje neregularnih migracij in boj proti kriminalnim mrežam, ki jih izkoriščajo. Prav tako je treba utrditi prizadevanja proti lažnim pričakovanjem, dezinformacijam in izkrivljenim podobam življenja, ki čakajo prebežnike in begunce zunaj domovine. Pri vsem tem mora prevladati politika miru, dialoga in sodelovanja na podlagi načel mednarodnega prava in ZN mora igrati večjo vlogo.
Odpraviti korenine vzrokov za migracije Pahor si želi boljšega sodelovanja tudi pri vračanju in reintegraciji neregularnih prebežnikov v njihove domovine. Najučinkovitejša pot za rešitev krize je poiskati in odpraviti korenine vzrokov za migracije, kar so po Pahorjevih besedah med drugim spopadi, preganjanja, kršitve človekovih pravic, terorizem in revščina. To je mogoče storiti le v duhu delitve odgovornosti, solidarnosti in odprtega dialoga.
Omenil je, da se EU spoprijema z velikimi imigracijskimi pritiski tako na morjih kot na kopnem in v Slovenijo je, kot tranzitno državo, od oktobra lani do marca letos vstopilo več kot 477.000 ljudi. To je četrtina prebivalstva Slovenije, ki dejavno sodeluje v evropski shemi preseljevanja in je v zadnjih dveh letih bistveno povečala humanitarno pomoč notranje razseljenim osebam in beguncem.
Cilj je mednarodna pogodba o beguncih do leta 2018Ob odprtju vrha so voditelji sprejeli politično deklaracijo, ki ima namen doseči bolj usklajen in boljši pristop k reševanju begunske krize s ciljem sprejeti mednarodno pogodbo o beguncih in migracijah do leta 2018.
Pahor se je ob robu vrha srečal s slovaškim kolegom Andrejem Kisko, s katerim sta govorila o prihodnosti Evrope in o problematiki migracij, ki ne bi smela razdvajati EU-ja. Soglašala sta, da je pri soočanju z migracijami nujen učinkovit nadzor nad zunanjimi mejami EU-ja ter izrazila stališče, da je treba nasloviti vzroke migracij in okrepiti sodelovanje z državami izvora in tranzita."
http://www.rtvslo.si/svet/merklova-ne-ve-kaksno-spremembo-politike-zelijo-ljudje/403126,prebežnik,478,"
					19. september 2016 ob 15:17,zadnji poseg: 19. september 2016 ob 17:15
					Berlin - MMC RTV SLO, Reuters, STA","
A. V.
","Merklova ne ve, kakšno spremembo politike želijo ljudje","Nemška kanclerka in vodja Krščanskodemokratske unije (CDU) Angela Merkel je izide nedeljskih volitev v zvezni deželi Berlin, kjer je stranka doživela poraz, ocenila kot bridke.
Stranki CDU so volivci namenili 17,6 odstotka glasov, kar je skoraj šest odstotkov manj kot na zadnjih volitvah.
Želela bi si zavrteti čas nazaj Merklova je v ponedeljek prevzela del odgovornosti za poraz. Na novinarski konferenci je med drugim priznala napake pri begunski politiki. Tako kot pri volitvah v zvezni deželi Mecklenburg-Predpomorjansko za izidi v Berlinu tičijo politični razlogi, ""vendar ne samo to"", je dejala Merklova. ""Če bi lahko, bi zavrtela čas za nekaj let nazaj, da bi se lahko skupaj z vlado in odgovornimi bolje pripravili na razmere, ki so nas nepričakovano zadele pozno poleti leta 2015,"" je pojasnila kanclerka. Če je eden izmed razlogov za slab izid premalo pojasnjena begunska politika, je obljubila, da bo v prihodnje to popravila.
V preteklem letu narejeno veliko napak Po ponedeljkovi seji vodstva stranke v Berlinu je med drugim še dejala, da za begunsko krizo ni hitrih rešitev, četudi so v preteklem letu naredili veliko napak. Tudi sama se je predolgo zanašala na dublinski sporazum, saj je mislila, da bo ta rešil vse, kar pa ni bilo dobro, je priznala napako. Zdaj se bo borila, da se razmere ni bi ponovile, je še dejala.
Ne ve, kaj ji sporočajo ljudje Merklova je na vprašanje, kako komentira rezultate javnomnenjske raziskave, po kateri kar 82 odstotkov vprašanih želi spremembe v politiki sprejemanja beguncev, odgovorila: ""Če bi vedela, kakšno spremembo želijo ljudje, bi o tem z veseljem razpravljala. A raziskava ne daje nobenega namiga. Če si Nemci želijo, da država ne bi bila preplavljena z nereguliranimi migracijami, potem je to enako, za kar se borim tudi jaz."" Merklova je znova zavrnila možnost, da bi Nemčija prenehala sprejemati prebežnike zgolj zaradi tega, ker so muslimani.
Razdor med CDU-jem in CSU-jem se je povečal Poraz v Berlinu je še okrepil razdor med CDU-jem in njenim partnerjem z Bavarske CSU-jem (Krščansko socialno unijo), ki želi omejiti letni prihod prebežnikov v Nemčijo na 200.000. Merklova je temu do zdaj nasprotovala, po novem pa naj bi bila pripravljena na kompromis.
Meuthen: AfD alternativa ne samo za Berlin, ampak tudi za NemčijoTudi v luči izida desne, protimigrantske stranke Alternativa za Nemčijo (AfD), ki je osvojila 14 odstotkov glasov. ""Ljudje vse bolj spoznavajo, da nismo alternativa samo za Berlin, ampak tudi za vso Nemčijo,"" je bil zadovoljen podpredsednik AfD-ja Jörg Meuthen, ki je napovedal, da bo stranka na dvoštevilčno podporo v odstotkih štartala tudi prihodnje leto na zveznih volitvah.
SDP in CDU izgubila večino v deželnem parlamentu Na nedeljskih deželnih volitvah v Berlinu so sicer na prvem mestu ostali socialdemokrati (SPD) z berlinskim županom Michaelom Müllerjem. Prejeli so 21,6 odstotka glasov podpore. Že omenjeni CDU je dobil 17,6 odstotka, Levica 15,6, Zeleni 15,2, Alternativa za Nemčijo (AfD) 14,2, nemški liberalci (FDP) pa 6,7 odstotka glasov."
http://www.rtvslo.si/begunska-kriza/nenadno-povecanje-prihoda-prebeznikov-v-grcijo/403097,prebežnik,213,"
					19. september 2016 ob 12:13,zadnji poseg: 19. september 2016 ob 13:18
					Atene - MMC RTV SLO, STA","
T. H., B. V.
",Nenadno povečanje prihoda prebežnikov v Grčijo,"Število prihodov prebežnikov v Grčijo se je močno povečalo, grški mediji poročajo, da so se tihotapci zaradi napovedanega slabega vremena odločili v Grčijo spraviti več ljudi.
Od marca, ko sta Evropska unija in Turčija sklenili dogovor o ustavitvi prihoda prebežnikov iz Turčije v EU, se je prihod prebežnikov v Grčijo precej zmanjšal, in sicer na okrog 50 ljudi dnevno.
Grška delovna skupina za begunsko krizo pa kljub temu poroča o nenadnem povečanju števila prispelih prebežnikov, poroča nemška tiskovna agencija DPA. Konec tedna je samo prek Turčije prišlo 374 ljudi.
Prebežniki, ki se v Grčiji izkrcajo na otokih v Egejskem morju, ne smejo na celino. Več mesecev morajo čakati na odobren azil, v nasprotnem primeru jih vrnejo v Turčijo.
Tako imenovane žariščne točke, ki so jih na grških otokih vzpostavili za prebežnike, so prepolne, v centrih pa v slabih razmerah skupaj biva 12.200 ljudi, čeprav naj bi jih sprejeli največ 7.450, piše nemška tiskovna agencija DPA.
Smrtna žrtev sporaIz Grčije medtem poročajo o smrtni žrtvi spora med prebežniki, ki je izbruhnil ponoči v enem izmed industrijskih objektov v pristaniškem mestu Patras, kjer bivajo prebežniki in begunci. V sporu je bil 33-letni Afganistanec zaboden z nožem, poroča lokalni spletni medij Patra News. Po napadu so ga odpeljali v bolnišnico, kjer je podlegel poškodbam, povzema DPA."
http://www.rtvslo.si/slovenija/predolgi-birokratski-postopki-za-azil-razburili-begunce-zbrali-so-se-na-protestu/403084,prebežnik,903,"
					19. september 2016 ob 09:27,zadnji poseg: 19. september 2016 ob 17:12
					Ljubljana - MMC RTV SLO, STA","
T. H., G. K.
","Predolgi birokratski postopki za azil razburili begunce, zbrali so se na protestu","Pred azilnim domom na Viču so se zjutraj zbrali begunci, ki želijo s protestom opozoriti na predolge postopke pri ureditvi statusa, saj nekateri izmed njih na to čakajo že več kot leto.
Zbralo se je okoli 30 beguncev, ki jih sicer najbolj moti to, da nimajo nobenih informacij o svojem statusu - nekateri na ureditev statusa čakajo že več kot leto dni, zaradi dolgotrajnih postopkov pa se ne morejo izobraževati in delati, čeprav bi si to želeli, je poročala Televizija Slovenija.
Napovedali so, da bodo protestirali, dokler se ne bodo srečali z notranjo ministrico Vesno Györkös Žnidar. Ta je odgovorila, da so prosilci za azil obravnavani v skladu z zakonodajo, zato za zdaj ni potrebe po srečanju z njimi.
Protest so za zdaj sklenili, skupina petih beguncev se je odpravila na notranje ministrstvo, kjer so predali svoje zahteve. Pojasnili so, da bodo počakali odziv ministrstva in se potem odločili za nadaljnje aktivnosti.
Ministrica očitke zavračaNotranja ministrica je očitke glede obravnave prosilcev za azil sicer označila za nesprejemljive. Slovenija celovito pristopa k reševanju migrantske problematike, ravna odgovorno in trezno, prosilci za azil so deležni postopkov in oskrbe v skladu z zakonodajo, je zagotovila.
Po njenih besedah osebje v institucijah ravna zelo odgovorno in na visokem nivoju. Tako Györkös Žnidarjeva tudi od nevladnih organizacij pričakuje konstruktiven in objektiven pristop. Poudarila pa je, da Slovenija ni ekonomska velesila. ""Pomagamo in smo kredibilen partner pri evropskem soočanju s kompleksnim problemom migracij, a ima tudi solidarnost svoje meje,"" je opozorila in spomnila na sposobnost sprejemanja posamezne države. Če bi namreč država sprejemala več oseb kot ima kapacitet, bi to po besedah ministrice prinašalo več težav kot koristi za celovito soočanje s to problematiko.
Lilijana Kozlovič (SMC), predsednica parlamentarnega odbora za notranje zadeve in bodoča generalna sekretarka vlade, pa je v izjavi novinarjem v DZ-ju ocenila, da se azilni postopki vlečejo, saj iz držav, iz katerih prihajajo prosilci za azil, ni enostavno dobiti podatkov, s katerimi bi potrdili, da prosilci izpolnjujejo pogoje za azil. ""Prepričana pa sem, da ministrstvo za notranje zadeve intenzivno dela na tem,"" je dejala in ob tem spomnila tudi na spremembo zakona o mednarodni zaščiti, s katero so postopke pospešili.
Učenje slovenščine in vključevanje v družbo ni omogočenoEden od beguncev, Samer iz Sirije je poudaril, da so po njegovih informacijah v zadnjem letu reševali le en primer na mesec. Le 11 odstotkov vlog pa je pozitivno rešenih. Po njegovih besedah gre vse prepočasi. Sam je tukaj dober mesec in ni videl še nobenega od pristojnih, v tem času pa niso rešili niti enega statusa od katerega izmed beguncev, je opozoril.
Ko begunci sprašujejo, kako je z njihovim statusom, jim pristojni odgovorijo le, da morajo počakati.
""Oni se ne zavedajo, da tukaj le dneve in dneve čakamo, in čeprav je dom odprt, se marsikdo počuti kot v zaporu,"" je dejal. Poleg tega jim po njegovih besedah ne omogočajo niti učenja slovenskega jezika ali kako drugače pomagajo, da bi se vključili v slovensko družbo. Veliko ljudi je ob tem zelo depresivnih, je poudaril Samer.
Sam bi si želel ostati tukaj in nadaljevati življenje v Sloveniji. Ker še nima statusa, ne more nadaljevati študija ekonomije, ki ga je začel v svoji državi..
MNZ: Azilni dom ni prenatrpanNa ministrstvu za notranje zadeve v zvezi z očitki, da je azilni dom prenatrpan, v izjavi za javnost poudarjajo, da je v azilnem domu nastanjenih 153 prosilcev za azil, medtem ko je prostora za 200 oseb..Vsem prosilcem zagotavljajo pravico do prebivanja v Sloveniji, spremljanja postopka v jeziku, ki ga razumejo, informiranja, materialne oskrbe oziroma finančne pomoči, brezplačne pravne pomoči, nujnega zdravljenja, izobraževanja, dostopa na trg dela, humanitarne pomoči in žepnine, so navedli..Prošnje prosilcev so povprečno rešene v 99 dneh, kar je znotraj zakonskih rokov. V azilnem domu pa medtem vsakodnevno potekajo različne dejavnosti, ki jih izvajajo številne nevladne organizacije.
.
Brez statusa ne morejo delatiMed begunci pred azilnim domom je tudi Hani, ki je že lani z nosečo ženo prišel iz Sirije. Medtem je žena rodila deklico, ki ima zdaj že 10 mesecev. Kot je poudaril, so razmere, v katerih živijo, nevzdržne, sploh za mlade družine, ki jih je v domu okrog 25. Želi si le, da bi ostal z družino v Sloveniji, se zaposlil kot kuhar in živel v miru, je povedal.
Prosilci za azil prav tako opozarjajo, da se vsak dan srečujejo z rasizmom - tako na ulicah kot pri zaposlenih v azilnem domu in v pristojnih institucijah, ob tem pa so spomnili tudi na napad na enega od njih pred nekaj dnevi v središču Ljubljane. Trojica je namreč sredi belega dne napadla iranskega prebežnika. Med zahtevami so poudaril tudi, da dobivajo 18 evrov mesečne žepnine, ni jim pa dovoljeno služiti lastnega dodatnega denarja.
Stanovanja po vzoru Italije?Franci Zlatar iz Slovenske filantropije je ob robu protesta poudaril, da je jedro problema v tem, da prosilci za azil v prvih devetih mesecih nimajo možnosti za formalno zaposlitev in delo. Tako postanejo pasivni, s tem so povezane tudi različne oblike nezadovoljstva. Po njegovem mnenju bi bilo smiselno, da bi v času postopka pri namestitvi že imeli možnost pridobitve določenih stanovanj, kot je to v Italiji. Tako ne bi bili ljudje v sklopu institucij toliko nadzorovani in izolirani.
Dolgi postopki pa po njegovih besedah ljudi spravljajo v negotovost, saj nimajo možnosti dela. Sicer so v primeru beguncev iz programa kvot za namestitev nekoliko krajši. Zato prihaja tudi do neenakosti pri obravnavi glede na nacionalnost begunca, kar spet povzroča nezadovoljstvo, je še dejal Zlatar."
http://www.rtvslo.si/kultura/film/najboljsi-slovenski-film-je-houston-imamo-problem/403001,prebežnik,912,"
					17. september 2016 ob 22:05,zadnji poseg: 18. september 2016 ob 11:22
					Portorož - MMC RTV SLO, STA","
N. Ar.
","Najboljši slovenski film je Houston, imamo problem!","Nagrado za najboljši celovečerni film je prejel igrano-dokumentarni film Žige Virca Houston, imamo problem!, vesno za najboljšo režijo pa Damjan Kozole za Nočno življenje. S podelitvijo nagrad se je v Portorožu končal 19. Festival slovenskega filma. Vesno za najboljši celovečerni film je prejel igrano-dokumentarni film Houston, imamo problem! režiserja Žige Virca, ki raziskuje mit o domnevnem ameriškem nakupu tajnega jugoslovanskega vesoljskega programa v zgodnjih šestdesetih letih, vrednega več milijard dolarjev. ""Sopostavljanje zgodovinske realnosti in fikcije v nagrajenem filmu povezuje fragmente v pomensko celoto in ustvarja novo resnico, hkrati pa problematizira naše sprejemanje te iste resnice in vsake druge, ki nam jo servirajo mediji. Z uporabo dokumentarne forme nas sili v razmislek o nekritičnem podeljevanju kredibilnosti in avtentičnosti vsebinam zgolj na podlagi oblike diskurza, ki ga asociiramo z resnico,"" je o filmu zapisala žirija v sestavi Sonja Prosenc, Meta Mazaj, Rado Likon in Jure Matičič.
""Ko naletiš na arhivske posnetke Tita v kopalkah, ti je jasno, da morajo iti v film""Intervju z Žigo Vircem
Film je prejel še dve vesni. Ivan Pavić je prepričal v glavni moški vlogi, ki ""ustvarja popolno iluzijo resničnosti; vanjo slepo verjamemo, čeprav nas film vedno znova opozarja, da stopamo po poti prevare"", Vladimirju Gojunu pa je pripadla vesna za montažo, ki ""dinamično povezuje vsebino"", jo preigrava in izpodbija, s čimer filmu dodaja kritično substanco v samem jedru filma.
Nagrade za nočno življenje Damjan Kozole je žirijo prepričal z režijo filma Nočno življenje, intimnim portretom osebe v dehumanizirani družbi, polni zlaganih podob in senzacionalizma. Gre za portret, ki ga je ustvarila Pia Zemljič in s katerim si je z minimalistično igro in zadržano emocijo, ki gledalca prikleneta na obraz lika, razpetega med iskanjem resnice in njenim prikrivanjem, prislužila tudi vesno za glavno žensko vlogo.
""Z afero Baričevič je Slovenija izgubila svojo medijsko nedolžnost""Intervju z Damjanom Kozoletom
Film Nočno življenje je prejel še vesno za stransko moško vlogo, ki so jih dobili Petre Arsovski, Matija Vastl in Dejan Spasić kot trojica medicinskih protagonistov, in vesno za scenografijo, ki sta jo Dušan Milavec in Neža Zinajič ustvarila v monokromatskih tonih in izpraznjenih lokacijah kot jasnih elementih brezupne atmosfere.
Begunci in družine Kozole je prejel tudi vesno za dokumentarni film Meje, kratko upodobitev kolone prebežnikov, ki si v spremstvu vojakov in policistov utira svojo pot od schengenske meje med Slovenijo in Hrvaško proti sprejemnemu centru v Brežicah.
V stranski ženski vlogi je prepričala Marjuta Slamič v filmu Nika Slobodana Maksimovića in produkciji Nora Production Group ter koprodukciji RTV Slovenija. Slamičeva je odigrala mamo šestnajstletnega dekleta, ki ji zaradi strahu pred nesrečo prepove dirkanje z gokarti, da ne bi po možu izgubila še otroka.
Vesno za najboljši scenarij sta prejela Nebojša Pop Tasić in Olmo Omerzu za Družinski film v režiji Olma Omerzuja, poetično čudežen zasuk v življenju družine, ki kot poseben simbol po nesreči staršev izpostavi psa, ujetega na samotnem otoku.
""Gledalcu bi rad preprečil, da se udomači v mojem filmu""Intervju z Olmom Omerzujem
Ocenjujemo: Družinski film
Slovenski mladinski film na novi ravni Več nagrad je prejel tudi mladinski film Igorja Šterka Pojdi z mano. Vesno za posebne dosežke si je film prislužil s kompleksnim prikazom notranjega sveta mladostnikov, s katerim v napetem vzdušju ""slovenski mladinski film dviga na novo raven"". Prejel je še vesno za najboljšo glasbo (Jura Ferina in Pavao Miholjević) in ton (Julij Zornik), kjer glasba soustvarja ozračje filma in ""z dodelanimi zvočnimi podobami oživlja naravo"", tako da zvok dobi vlogo petega filmskega lika, film pa je nagradila tudi Art kino mreža Slovenija oziroma žirija (Mateja Lapuh, Samo Seničar in Nina Ukmar) kot predstavnik združenja 27 slovenskih kinematografov.
Filmska pesem o mami in hčeri Združenje slovenskih filmskih kritikov (Tina Poglajen, Maja Krajnc in Jasmina Šepetavc) je nagrado podelilo filmski pesmi o mami in hčeri Vlada Škafarja Mama, za fotografijo pri filmu, ki temelji na podobah in popelje na lirično potovanje dveh oseb - sprva materin poskus, da bi rešila hčer, postaja vse bolj duhovna pustolovščina -, je vesno prejel tudi Marko Brdar.
Odraščanje, otroške travme in animirani nagrajenciNajboljši kratki film je postal Dober tek, življenje! režiserke Urške Djukić o poskusu odraščanja tridesetletnikov v nenavadnem in svežem slogu, ki prepleta humor z navihanim družbenim komentarjem.
Vesno za najboljši študijski film in Iridium nagrado za najboljši študijski film je prejel film Maje Križnik Male ribe v produkciji AGRFT-ja in koprodukciji RTV Slovenija, ki s svobodo, kot jo nudi forma kratkega filma, ""subtilno in občutljivo nakaže travmatični dogodek, ki ga doživlja otrok"". V tej kategoriji pa je žirija posebno omembo namenila še filmu Srdohrd s samosvojim avtorskim jezikom Ester Ivakič (nastal je v produkciji Visoke šole za umetnost Univerze v Novi Gorici in koprodukciji Filmskega društva Temporama). Kot najboljši animirani film je vesno prejel film Špele Čadež Nočna ptica, nadrealistični portret okajenega starca, ki popelje na halucinatorno potovanje skozi noč in fascinira z dovršeno animirano podobo, vesno za najboljšo animacijo pa sta prejela Leon Vidmar in Jaka Kramberger, ki sta z odlično izvedeno tehniko stop motion vdihnila življenje lutkam v filmu Slovo.
Nesreča poveže usode Vesno za manjšinski koprodukcijski film je prejela Ustava Republike Hrvaške režiserja Rajka Grlića, zgodba o štirih ljudeh, ki prebivajo v isti stavbi, vendar živijo zelo različna življenja, tako glede družbenega statusa, seksualnih navad kot narodnosti in vere. V skupen trenutek jih poveže usodna nesreča in nehote postanejo odvisni drug od drugega. ""Izbrani koprodukcijski film z dovršenim jezikom, subtilnimi režijskimi prijemi in vrhunsko igro sporoča, da različnost ni le stanje družbe, ampak pogoj za njen obstoj,"" je zapisala žirija, nagrado pa filmu podelila tudi za kostumografijo Lea Kulaša."
http://www.rtvslo.si/kolumne/pogled-z-gradu/402963,prebežnik,637,"
					17. september 2016 ob 06:55
					Bruselj - MMC RTV SLO","
Matjaž Trošt, RTV Slovenija
",Pogled z gradu,"Voditelji evropske sedemindvajseterice so se v petek zaprli na grad in razmišljali o tem, kako Evropsko unijo in njene politične elite približati volivcem, državljanom, vam. Pogled z gradu na Donavo je moral biti sijajen.
Voditelji ta čas razpredajo o tem, kam naj Evropska unija gre. Nekateri boste seveda vprašali, ali sploh vedo, kje je. Med nagovorom prvega moža Evropske komisije Jean-Clauda Junckerja smo sredi tedna slišali oceno o tem, da EU ni v najboljši formi, a da mu ne grozi propad po izstopu Združenega kraljestva iz povezave. Voditelji Unije so v petek razpravljali predvsem o znanih delitvah med severom in jugom ter med zahodom in vzhodom. Prva delitev je vezana na gospodarstvo, kjer si južni del želi več socialne note. Po popuščanju Španiji in Portugalski glede proračunskih pravil je tudi več podobnih izjem.
Pred dnevi je nekdanji evrski komisar Olli Rehn poudarjal, da bi morala Unija uresničevati lastna pravila. Temu je sicer dodal, da ne pozna natančno razlogov, zakaj se je Evropska komisija odločila za umik postopka sankcioniranja. Za prijazno interpretacijo evropskih pravil.
Delitev med zahodom in vzhodom je migracijska, morda tudi vrednotna. Vsi se bolj ali manj strinjajo, da je treba nezakonite migracije v Evropo preprečiti, rešitev vidijo predvsem v sodelovanju s tretjimi državami, denimo s Turčijo, in v zaprtju zunanjih meja EU-ja. Razkoraki pa so izjemno veliki. Evropska shema o razporejanju beguncem med članicami EU-ja nikakor ne zaživi. V dveh letih naj bi države premestile 160.000 ljudi, trenutna statistika, po letu dni od sprejetja sheme, pa kaže na premestitev manj kot 5.000 ljudi. Nič čudnega, da je bil v petek italijanski premier Matteo Renzi nezadovoljen z izkupičkom zasedanja. Države članice so tako rekoč posvojile višegrajsko oziroma srednjeevropsko logiko glede migracijskih vprašanj, se osredotočile na balkansko pot in predvsem na primer urejanja migracij z zapiranjem poti, s postavljanjem ograj.
V drugem septembrskem tednu so pri UNHCR-ju našteli 3.152 prihodov prebežnikov v Italijo in 879 prihodov v Grčijo.
Trenutna logika evropskih voditeljev sledi konsolidacijskim prijemom. Najprej se želijo prepričati, da so vsi, torej vseh 27 članic, za enotno stvar. Tako so v načrt, ki so ga za prihodnje mesece sprejeli v Bratislavi, zapisali, da so odločeni vztrajati v skupni uniji. Del razprave o prihodnosti nedvomno je vezan na gospodarsko uspešnost, a EU27 se obrača predvsem po vetru trenutnih javnomnenjskih raziskav, ki prav varnostna vprašanja postavljajo na najvišje mesto med skrbmi evropskih državljanov. Več držav namreč vztraja pri uvajanju (ali ohranjanju) reda in stabilnosti, kar bi potem prineslo podlago za nadaljnje ukrepe v korist državljanov.
Veliko je govora o sporočilih, ki so jih dajali voditelji EU27. Ta so bila znova tudi s skupno novinarsko konferenco francoskega predsednika in nemške kanclerke po koncu zasedanja izrazito vezana na izkazovanje enotnosti. A treba si je pač preprosto priznati, da je že to, da je 27 držav enotnih o tem, da bodo nadaljevale skupaj, sporočilo, ki je nujno za vse nadaljnje korake. Je pa seveda izrazito majhen korak in daje jasno vedeti, da se z odhodom britanskih predstavnikov iz pogajalskih procesov EU-ja ne spreminja veliko. Morda bo zdaj ustvarjanje programskih, regionalnih koalicij (Višegrajci, Francija-Nemčija ...) še toliko bolj relevantno za doseganje lastnih interesov ali za preprečevanje doseganja interesov drugih držav. Unija, kot je razumeti, stopa tudi na pot nekakšne referenčne komunikacijske strategije, kjer vas bodo opomnili, kaj vse je EU, kaj vse predstavlja, kaj prinaša. Prost pretok ljudi in umik meja bo v ospredju. Na neki način dajejo voditelji vedeti, da so tako rekoč vse odločitve že ali sprejete ali ležijo spisane na papirjih s sklepi katerega izmed prejšnjih sestankov. In da čakajo na uresničitev. Svet sicer ni tako preprost, a EU skuša izstopiti iz vlaka, ki ga vozi iz ene v drugo krizo.
Zaprti v gradu, daleč od oči javnosti so se lotili kreiranja novega, priljudnejšega obraza Evropske unije. Pogled z gradu je bistveno drugačen, kot je videti grad od spodaj."
http://www.rtvslo.si/evropska-unija/na-vrhu-eu-ja-orban-izrekel-ostre-kritike-na-racun-begunske-politike/402954,prebežnik,405,"
					16. september 2016 ob 20:15
					Bratislava - MMC RTV SLO, STA","
K. S.
",Na vrhu EU-ja Orban izrekel ostre kritike na račun begunske politike,"Madžarski premier Viktor Orban je na vrhu voditeljev Evropske unije v Bratislavi ostro kritiziral begunsko politiko Unije, češ da je ""samodestruktivna in naivna"". EU je medtem v sklepni izjavi neformalnega vrha tega označila za uspešnega. Orban je dejal, da se bodo, če Nemčija ne bi sprejela zgornje meje števila prebežnikov, ki jih je pripravljena sprejeti, zaradi ""sesalnega učinka"" v Evropo še naprej zgrinjale množice. ""Nekaj se mora v tem pogledu zgoditi,"" je opozoril. Ob tem je napovedal, da se bodo 24. septembra na Dunaju sešli voditelji evropskih držav vzdolž balkanske begunske poti, da bi našli rešitev za prihodnost.
Voditelji EU-ja, ki so se zbrali v slovaški prestolnici, so sicer v sklepni izjavi zapisali, da si bo Unija prizadevala za nov začetek in se namerava bolje približati državljanom. ""Odločeni smo, da s 27 državami članicami naredimo uspešno Evropsko unijo,"" je zapisano. ""Evropska unija ni popolna, a je najboljši instrument, ki ga imamo za soočenje z izzivi. Potrebujemo EU, ne samo za ohranitev miru in demokracije, pač pa tudi zaradi varnosti naših ljudi.""
27 predsednikov vlad in držav, članic EU-ja, se je v Bratislavi zbralo tudi zato, da po junijski odločitvi britanskih volivcev, ki so se na referendumu izrekli za izstop Velike Britanije iz EU-ja, dorečejo skupni program za prihodnje mesece, t. i. bratislavsko agendo. Vse do 60. obletnice rimske pogodbe marca 2017 so tako načrtovana številna neformalna srečanja.
Kako naprej po brexitu?Tudi nemška kanclerka Angela Merkel in francoski predsednik Francois Hollande sta se na vrhu pogovarjala o brexitu in dejala, da bosta državi v prihodnjih mesecih skupaj zelo intenzivno delali za uspeh EU-ja po britanskem izstopu iz nje. ""Duh Bratislave je bil duh sodelovanja,"" je dejala Merklova in dodala, da so tudi preostali predsedniki držav in vlad prepričani, da v EU-ju potrebujejo kompromis, občutek solidarnosti in sodelovanja ter da morajo delati na podlagi skupnih vrednot.
Pogovore v Bratislavi je označila za dobre in konstruktivne, je pa opozorila, da je EU trenutno v ""kritični situaciji"". Kot bistvene cilje v prihodnjih mesecih je med drugim omenila izboljšanje notranje in zunanje varnosti ter boj proti nezakonitim migracijam in izvorom begunske krize. Dodala je, da je bilo na vrhu doseženo široko soglasje za poglobitev sodelovanja na obrambnem področju.
Hollande je dodal, da po britanskem glasovanju za izstop iz Unije lahko gre EU naprej samo, če bo določila jasne prioritete, ki bodo v skladu s pričakovanji Evropejcev. ""Francija in Nemčija si bosta še naprej prizadevali za dosego konkretnih ukrepov,"" je dejal."
http://www.rtvslo.si/kultura/razstave/aj-vejvej-glas-beguncev-in-zivljenje-pod-stalnim-nadzorom/402934,prebežnik,647,"
					16. september 2016 ob 17:20
					Amsterdam - MMC RTV SLO","
N. Ar.
",Aj Vejvej: glas beguncev in življenje pod stalnim nadzorom,"Kitajski umetnik in aktivist Aj Vejvej tokrat na težave beguncev in življenje pod nadzorom opozarja s fotografsko razstavo #SafePassage v amsterdamskem muzeju Foam. Vejvej vse od svojega prvega obiska grškega otoka Lesbos decembra 2015 dejavno spremlja tok prebežnikov, ki si skušajo boljše življenje poiskati v Evropi. V teh nekaj mesecih je potoval v begunske centre v Siriji, Grčiji, Turčiji, Italiji, Izraelu in Franciji ter ustvaril številne projekte, s katerimi opozarja na to problematiko. Na razstavi #SafePassage bo do 17. decembra razstavljal podobe, ki jih je od decembra dalje napravil med obiski begunskih centrov s prenosnim telefonom. Večinoma gre za iskrene, neposredne fotografije, ki omogočajo občutje pogojev življenja v begunskih centrih in podčrtavajo območje krize. ""V veliko primerov sem hotel ljudem dati en glas,"" je povedal o fotografijah, pogosto sestavljenih iz zaporednih posnetkov beguncev, ki prihajajo na obalo, se izkrcavajo ali pa na njih pozira Aj Vejvej skupaj z begunci na obali. Kot pravi, želi govoriti za vse tiste, ki so prebežali na evropske obale in se tam soočili s težavnimi azilnimi procedurami in ksenofobijo. ""Ko sem videl žensko, ki se približuje obali na čolnu, me je zares bolelo, vedoč, da ne morem pomagati,"" pravi Vejvej, ki njihove zgodbe vsakodnevno prenaša po vsem svetu tudi prek svojega profila na Instagramu. ""Naša nezmožnost zavarovati njihove osnovne pravice, človeškost, človeško dostojanstvo ... to v meni poraja zelo zelo žalostna občutja."" Boj med posameznikom in strukturami nadzora Poleg fotografij razstavlja tudi dve skulpturi iz marmorja, rešilni pas in nadzorno kamero, ki, kot pravi Vejvej, predstavljata ""boj med posameznikom in sistemskimi strukturami, vzpostavljenimi za nadzor in obvladovanje družbe"". ""Hočem pokazati svoj pogled na migrantsko krizo,"" je povedal na odprtju razstave. Umetnik, ki je tudi sam več let živel pod nenehnim nadzorom kitajskih oblasti, na razstavi predstavlja tudi lastne izkušnje. Vodilni družbeni in kulturni komentator, zagovornik človeških pravic in demokracije ter neutrudni kritik političnega sistema na Kitajskem, je bil zaradi svojega dela trn v peti kitajskim oblastem. Leta 2011 so ga aretirali na mednarodnem letališču v Pekingu in ga brez uradnih obtožb pridržali za 81 dni. V tem času je živel pod stalnim nadzorom in ob številnih zasliševanjih. Po izpustitvi se je strog nadzor nadaljeval. Zaplenili so mu potni list, tako da je bil prisiljen ostati na Kitajskem, oblasti pa so nadzorovale vsak njegov korak. Ko so mu po štirih letih vrnili potni list, se je preselil v Berlin. Svojo zgodbo političnega begunca, kot si pravi, sooča s fotografskimi zgodbami tisočih prebežnikov in beguncev, ki še naprej tvegajo lastna življenja, da bi dosegli Evropo. ""Kdor se je moral, ne po svoji volji, odreči svojemu domu in svoji družini, ta je begunec,"" pravi Aj Vejvej. Tej temi je posvečena tudi posebna številka Foam Magazine z naslovom Svoboda izražanja pod nadzorom (Freedom of Expression under Surveillance), ki jo je kot gostujoči urednik pripravil prav Vejvej. Preobrnjene strategije ultimativnega samonadzora Osebno izkušnjo življenja pod nadzorom sicer Vejvej prikazuje, vse odkar je postal za oblast problematični umetnik. Da bi si povrnil občutek nadzora nad lastnim življenjem in obenem izzval problematiko nadzora ter mesto nadzorujočega, je začel s serijo eksperimentov, s katerimi je svojo zasebnost delil s svetom, tako prek spletnega prenosa v živo s pomočjo spletnih kamer v svojem studiu kot pisanja blogov. Na njegovem profilu na Instagramu je mogoče spremljati neskončen tok podob, ki od decembra 2015 služijo kot neke vrste poročila v realnem času iz aktualnih begunskih žarišč. Najbolj pa odmevajo njegove velikanske skulpture in instalacije, ki prav tako v ospredje postavljajo sporočila in vprašanja sodobne politike in družbe. Med drugim je razburil s fotografijo, v kateri je ponovil lego mrtvega triletnega sirskega dečka, naplavljenega na grško obalo, z instalacijo 14.000 rešilnih jopičev, ovešenih okoli berlinske koncertne hiše, ali instalacijo 1.500 rešilnih jopičev v ribniku pred belvedersko palačo na Dunaju. Za odprtje Vejvejeve prve italijanske retrospektive 23. septembra pa je že pripravljena fasada palače Strozzi v Firencah, vse naokoli obdana z rdečimi napihljivimi rešilnimi čolni."
http://www.rtvslo.si/evropska-unija/merkel-eu-je-v-kriticnem-stanju-zato-moramo-pokazati-da-smo-lahko-se-boljsi/402861,prebežnik,416,"
					16. september 2016 ob 07:26,zadnji poseg: 16. september 2016 ob 13:23
					Bratislava - MMC RTV SLO, STA","
K. Št.
","Merkel: ""EU je v kritičnem stanju, zato moramo pokazati, da smo lahko še boljši""","Nemška kanclerka Angela Merkel je ob prihodu na vrh EU-ja v Bratislavi dejala, da mora Evropa z dejanji pokazati, da je lahko boljša na področju varnosti, boja proti terorizmu, razvoja in delovnih mest.
""EU je v kritičnem položaju"", je ocenila nemška kanclerka Angela Merkel in izpostavila, da predstavlja up za mlade generacije v Evropi digitalna agenda in digitalni notranji trg. ""Želimo delati skupaj in želimo rešiti težave, s katerimi se sooča Evropa,"" je poudarila in pozvala k nadaljevanju iskanja rešitev za obrambo zunanjih meja EU-ja in soočanje z večjim prihodom prebežnikov v Evropo. Ob tem je priznala, da je zmotno pričakovati, da bo rešitev težav prinesel en sam vrh.
Francoski predsednik Francois Hollande pa je znova poudaril, da Francija lahko prevzame vodenje evropske obrambe, a pri tem ne more in noče biti sama.
Osrednji temi: varnost in migracijeVoditelji držav EU-ja bodo v Bratislavi zasedali prvič brez predstavnice britanske vlade Therese May. Osrednja tema bo povezana predvsem z vprašanjem varnosti in migracij.
Cerar: treba je najti skupni jezikIzrednega zasedanja se udeležuje tudi slovenski premier Miro Cerar, ki je dejal, da se bo brez zagotavljanja varnosti in učinkovitega nadzora na zunanjih mejah nadaljevalo postavljanje notranjih meja, kar gre na škodo gospodarstvu.
Po Cerarjevem mnenju bi bilo treba pri teh vprašanjih najti skupne stične točke, kajti Evropa gre lahko naprej samo enotna. Zato je pomembno, da voditelji na današnjem srečanju evropskim državljanom pokažejo, da EU govori skupni jezik in da jim je mar zanje, je še dejal.
Okrepitev varovanja zunanjih mejaVarnost bo zagotovo v ospredju današnje razprave sedemindvajseterice voditeljev, ki naj bi spregovorili tudi o tesnejšem obrambnem sodelovanju, zlasti v luči francosko-nemške pobude o obrambni uniji.
Migracije, denimo, predstavljajo temo, ki združuje in obenem deli - tako rekoč vsi se strinjajo o pomenu varovanja meja, po drugi strani se kaže izrazit razkorak med razumevanjem solidarnosti v migrantski krizi med Zahodom in Vzhodom. Pred dnevi je predsednik Evropskega sveta Donald Tusk dal jasno vedeti, da bi morala Bratislava prinesti prelomnico pri varovanju zunanjih meja Unije - razprava o tem se bo predvidoma dotaknila tudi pomoči Bolgariji pri nadzoru meje s Turčijo, je za Radio Slovenija poročal Matjaž Trošt.
Pričakovati je, da se bodo voditelji 27-erice lotili tudi populizma - kot je sredi tedna dejal predsednik Evropske komisije Jean-Claude Juncker prav razhajanja in razdrobljenost v Uniji odpirajo prostor populizmu. Tusk pa je pred dnevi opozoril, da populizem in skepsa glede razmer v Uniji nista vezana le na Otok, temveč da se je treba razsežnosti sporočila britanskih volivcev zavedati in jih razumeti."
http://www.rtvslo.si/evropska-unija/hollande-in-merklova-evropa-mora-ostati-celina-upanja/402827,prebežnik,356,"
					15. september 2016 ob 17:09
					Pariz - MMC RTV SLO, STA","
A. V.
","Hollande in Merklova: Evropa mora ostati ""celina upanja""","Francoski predsednik Francois Hollande in nemška kanclerka Angela Merkel sta se na srečanju v Parizu zavzela za jasen načrt okrepitve Evropske unije (EU).
O načrtu, pri katerem gre po njunih besedah tudi za obrambo pred terorističnimi grožnjami, naj bi voditelji 27 držav EU-ja razpravljali na petkovem vrhu v Bratislavi. Voditelja sta med prioritetami navedla varnost, vključno z obrambnimi zmogljivostmi, gospodarsko in socialno prihodnost Evrope ter tudi kulturno izmenjavo znotraj EU-ja.
Merkel: Varovati moramo zunanje meje ""Evropa je v zelo pomembnem trenutku,"" je ob robu srečanja dejala Merklova. ""Menim, da potrebujemo jasen načrt,"" je poudarila. Po njenih besedah se pojavljajo tudi želje po vztrajnejšem in hitrejšem delu. Izpostavila je, da nasilje skrajnežev in množičen prihod prebežnikov zahtevata skupni evropski pristop. ""Varovati moramo naše zunanje meje in zagotoviti skupen odgovor,"" je dejala. Dodala je, da mora Evropa nasloviti skrbi svojih državljanov, če želi ostati ""celina upanja"". Hollande pa je medtem dejal, da bi lahko odločitev Britancev, da zapustijo EU, pomenila temeljno krizo Evrope. Glede varnostnega koncepta je poudaril, da je treba zaščititi Evropejce.
Na vrhu v ospredju vprašanje varnosti in gospodarskega zagona V Bratislavi se bodo v petek sešli voditelji 27 držav članic EU-ja, da bi začrtali prihodnjo smer Unije po odločitvi Britancev za izstop iz povezave. A brexit ne bo glavna tema srečanja, ki bo prvič potekalo brez Velike Britanije. Voditelji naj bi govorili o prihodnosti EU-ja, v ospredju pa bodo vprašanja varnosti in migracij ter gospodarski zagon Unije.
Gentiloni za skupno obrambno območje Medtem pa je italijanski zunanji minister Paolo Gentiloni države EU-ja ob spremembah Unije po brexitu pozval k vzpostavitvi skupnega obrambnega območja. Velika Britanija je bila po Gentilonijevih besedah tradicionalno proti ideji močnejšega evropskega vojaškega sodelovanja, a brexit pomeni, da je razprava o prihodnosti evropske obrambe dobila nov zagon. Gentiloni je za časopis Politico med drugim zapisal, da bi moral EU imeti evropske večnacionalne sile, in zagovarjal politiko ""schengna za obrambo"". ""S takšnim pristopom bi skupina podobno mislečih držav začela med seboj deliti vojaške zmogljivosti in vire na podlagi ad hoc sporazuma. Pobuda bi se potem odprla za vse zainteresirane države članice na podlagi postopkov, podobnih tistim iz izvirnega schengenskega sporazuma,"" je pojasnil Gentiloni."
http://www.rtvslo.si/crna-kronika/trojica-sredi-belega-dne-napadla-iranskega-prebeznika/402825,prebežnik,250,"
					15. september 2016 ob 17:01,zadnji poseg: 16. september 2016 ob 08:30
					Ljubljana - MMC RTV SLO","
A. Č.
",Trojica sredi belega dne napadla iranskega prebežnika,"Neznana trojica je sledila Irancu, ki je nastanjen v azilnem domu na Kotnikovi ulici v Ljubljani, eden izmed napadalcev pa ga je nato po podatkih policije tudi udaril.
Po naših neuradnih informacijah so trije moški prebivalcu azilnega doma na Kotnikovi ulici v Ljubljani sledili s Kotnikove v center mesta. Ujeli so ga na Trubarjevi ulici, kjer naj bi ga napadli od zadaj, zato jih ni videl v obraz. Vse to se je zgodilo sredi belega dne okoli 10. ure dopoldne.
Napadalci naj bi bili precej veliki in močni moški, pretepali pa naj bi ga s pestmi in mu udarce usmerjali v glavo in hrbet. Kakšne poškodbe je utrpel, bo jasno šele, ko bo dobil izvide rentgenskega slikanja, vendar naj bi bil trenutno zaradi bolečin na vozičku, smo še izvedeli.
S policije pa so sporočili, da so bili o dogodku obveščeni okoli 12. ure in do zdaj ugotovili, da je bil napadeni državljan Irana in prosilec za mednarodno zaščito. Potrdili so, da ga je res napadla trojica neznanih moških, pri tem pa ga je eden izmed njih udaril. Po tem so odšli v smeri parka Tabor, so dodali. Po podatkih policije napadeni ni imel vidnih poškodb, prav tako je na kraju odklonil zdravniško pomoč, o dogodku pa še zbirajo obvestila, so zapisali.
Naknadno je policija nato v petek zjutraj sporočila, da so na podlagi medijskih poročanj izvedli dodatno poizvedovanje in potrdili, da je bil napadeni zaradi slabega počutja z reševalnim vozilom odpeljan v UKCL ter da je utrpel lahke telesne poškodbe."
http://www.rtvslo.si/svet/policija-v-nemciji-morala-lociti-domacine-in-prebeznike/402822,prebežnik,368,"
					15. september 2016 ob 16:18
					Bautzen - MMC RTV SLO, STA","
A. V.
",Policija v Nemčiji morala ločiti domačine in prebežnike,"V mestu Bautzen na vzhodu Nemčije so v sredo zvečer izbruhnili nemiri med približno 80 pretežno mladimi domačini in 20 prosilci za azil. Posredovati je morala policija.
Spopade so po navedbah policije sprožili prosilci za azil, ki so jih domačini večinoma desne politične opcije obtožili, da so zasedli osrednji trg v mestu s približno 40.000 prebivalci.
V spopadih je bilo po besedah prič poškodovanih več ljudi. Zaradi ureznine so morali v bolnišnico prepeljati 18-letnega Maročana, vendar je več oseb ustavilo reševalno vozilo. Zato so mladega prosilca za azil odpeljali z drugim vozilom, ki ga je spremljala policija.
Domačini sledili prebežnikom do begunskega centra Potem ko so policisti skupini ločili z gumijevkami in solzivcem, so domačini prosilcem za azil sledili do begunskega centra. Med potjo so begunce spremljali pripadniki policije, ki je ponoči varovala tudi begunski center, v katerem prebivajo. Varovali so tudi tri druge centre v mestu Bautzen in sosednjem mestu.
Na vzhodu Nemčije nenaklonjeni prosilcem za azil Mesto Bautzen leži na Saškem, 60 kilometrov vzhodno od Dresdna, kjer se je rodilo nemško protiislamistično gibanje Pegida. Prav v Bautzenu je februarja izbruhnil požar v enem izmed begunskih centrov, domačini pa so nato gasilce ovirali pri gašenju. Marca pa so v tem vzhodnonemškem mestu ozmerjali nemškega predsednika Joachima Gaucka, ki se je udeležil razprave o beguncih. Lani je v Nemčijo prišlo približno 1,1 milijona prebežnikov, kar je predvsem v vzhodnonemških deželah sprožilo številne proteste in tudi napade na begunske centre. Hkrati pa se je okrepila podpora protipriseljenski stranki Alternativa za Nemčijo (AfD).
235.000 prebežnikov čaka na pot iz Libije v Italijo Medtem pa je posebni odposlanec za Libijo Martin Kobler za italijanski časopis La Stampa dejal, da v Libiji na pot v Italijo čaka približno 235.000 prebežnikov, ki se bodo podali čez Sredozemsko morje takoj, ko se bo pojavila priložnost. 1.770 kilometrov dolga libijska obala je postala priljubljena točka za prebežnike, ki si želijo odpotovati v Evropo. ""Na našem seznamu imamo 235.000 prebežnikov, ki le čakajo dobro priložnost, da odrinejo proti Italiji, in to se bo zgodilo,"" je med drugim menil Kobler. Po podatkih italijanskega notranjega ministrstva je od začetka leta prek Sredozemlja v državo prispelo skoraj 128.400 prebežnikov, kar je pet odstotkov več kot v istem obdobju lani."
http://www.rtvslo.si/begunska-kriza/bolgarski-premier-ne-zeli-besed-socutja-temvec-160-milijonov-evrov/402760,prebežnik,215,"
					14. september 2016 ob 19:19,zadnji poseg: 14. september 2016 ob 19:22
					Sofija - MMC RTV SLO, STA","
K. Št.
","Bolgarski premier ne želi ""besed sočutja"", temveč 160 milijonov evrov","Medtem ko Bolgarija na meji s Turčijo postavlja 259 kilometrov dolgo ograjo, ki naj bi ustavila prihod prebežnikov, je bolgarski premier Bojko Borisov od EU-ja zahteval 160 milijonov evrov pomoči.
Denar bi bil namenjen varovanju zunanje meje EU-ja, je obrazložil svojo zahtevo Borisov, ki jo bo izrazil na prihajajočem vrhu EU-ja v Bratislavi.
Evropska pomoč se zdi blizu, saj je predsednik Evropske komisije Jean-Claude Juncker v današnjem govoru o stanju v EU-ju v Strasbourgu dejal, da bo Bruselj oktobra na zunanjo mejo Bolgarije začela nameščati najmanj 200 dodatnih mejnih stražarjev in 50 vozil.
Tam so bolgarske oblasti že začele postavljati ograjo, ki naj bi se kmalu raztezala na vseh 259 kilometrih meje s Turčijo.
Podvojitev števila prošenj za azilV Sofiji so zaskrbljeni, ker so v njihovi državi po zaostritvi nadzora na srbsko-madžarski meji obtičali številni prosilci za azil. Letos jih je po podatkih bolgarskih oblasti prošnje za azil vložilo okoli 13.000, njihovo število pa se je avgusta v primerjavi z junijem in julijem podvojilo.
Bolgarsko-turško mejo je danes z Borisovim obiskal tudi madžarski premier Viktor Orban, ki je dejal, da je prihodnost EU-ja odvisna od pomoči Bolgariji pri varovanju njenih meja. Dejal je, da je EU lahko našel tri milijarde evrov za pomoč Turčiji, del teh sredstev pa bi lahko dodelili tudi Bolgariji, navaja AFP."
http://www.rtvslo.si/svet/trije-v-nemciji-aretirani-sirci-povezani-s-pariskimi-napadalci/402627,prebežnik,251,"
					13. september 2016 ob 11:26,zadnji poseg: 13. september 2016 ob 13:50
					Berlin - MMC RTV SLO, Reuters, STA","
G. V., K. Št.
",Trije v Nemčiji aretirani Sirci povezani s pariškimi napadalci,"Nemški notranji minister Thomas de Maiziere je sporočil, da so aretirani sirski državljani, ki naj bi v imenu Islamske države v Nemčiji izvedli napade, povezani s terorističnimi napadi v Parizu.
Trije moški, stari 17, 18 in 26 let, so se proti Nemčiji odpravili novembra lani, ""po ukazu Islamske države so odšli v Nemčijo, da izvedejo načrtovano misijo, o kateri so bili obveščeni, ali da počakajo na nadaljnja navodila"". Za zdaj še ni jasno, kje in kako naj bi izvedli napad.
Kot so sporočili nemški tožilci, do zdaj v preiskavi še niso odkrili podatkov o konkretnih akcijah ali navodilih. Zvezna kriminalistična policija je pojasnila, da so v okviru akcije preiskali šest lokacij v dveh nemških mestih v zveznih deželah Schleswig-Holstein in Spodnja Saška.
Teroristi izrabili stisko beguncevLani je v Nemčijo prišlo več kot milijon beguncev in prebežnikov, med katerimi naj bi bili tudi islamski skrajneži, kažejo preiskave terorističnih napadov v Evropi. Prosilci za azil so bili v Nemčiji odgovorni za tri napade.
Zdajšnje osumljence so prijeli med racijami v okviru varnostnih operacij za odkrivanje skrajnežev, ki naj bi jih v Evropo napotila Islamska država.
Nemška kriminalistična policija je spomnila, da so teroristični napadi v Parizu in Bruslju v zadnjem letu pokazali, kako je Islamska država izkoristila lansko množično prihajanje beguncev in prebežnikov v Evropo, da je v evropske države poslala svoje pripadnike.
Do zdaj je nemška policija prejela 400 prijav o morebitnih terorističnih osumljencih, vendar se je za večino izkazalo, da so neutemeljene. Vseeno se še vedno preiskuje več kot 60 primerov."
http://www.rtvslo.si/svet/v-eu-ju-premesceni-le-trije-odstotki-od-160-000-prebeznikov/402623,prebežnik,540,"
					13. september 2016 ob 10:59,zadnji poseg: 13. september 2016 ob 15:24
					Ženeva, Luksemburg - MMC RTV SLO, Reuters","
K. Št., B. V.
",V EU-ju premeščeni le trije odstotki od 160.000 prebežnikov,"Države članice EU-ja so v letu dni od sprejetja dvoletnega načrta za premestitev 160.000 prosilcev za azil premestile zgolj tri odstotke oziroma 4.776 ljudi iz Grčije in Italije.
Ob tem so se do zdaj države EU-ja, Liechtenstein in Švica zavezale k premestitvi 8.676 prosilcev za azil, ki so prišli v Grčijo, in 2.809 tistih, ki so prišli v Italijo, so sporočili iz Visokega komisariata Združenih narodov za begunce (UNHCR). ""Število zavez ostaja skrb vzbujajoče nezadostno. Njihovo izvajanje je po nepotrebnem počasno in predstavlja številne izzive,"" je dejal tiskovni predstavnik UNHCR-ja William Spindler.
Premestitve bi bile lahko ključni mehanizem za preprečevanje nezakonitih migracij iz južne Evrope v druge evropske države in boj proti tihotapcem ljudi, so po poročanju nemške tiskovne agencije DPA še izpostavili pri UNHCR-ju. ""To je bistveno predvsem v danih humanitarnih razmerah v Grčiji in naraščajočem številu ljudi, ki prebivajo v Italiji in tam zaprosijo za azil,"" je dodal Spindler. Število vloženih prošenj za azil je letos v Italiji v primerjavi z enakim obdobjem lani naraslo za 53 odstotkov, na 72.470.
Luksemburški minister za izključitev MadžarskeLuksemburški zunanji minister Jean Asselborn je medtem izjavil, da bi bilo treba Madžarsko zaradi njene protibegunske politike in postavljanja ograje z bodečo žico na meji izključiti iz EU-ja. V pogovoru za nemški časopis Die Welt je le nekaj dni pred vrhom EU-ja v Bratislavi, kjer se bodo voditelji sicer pogovarjali o izhodu Velike Britanije iz skupnosti, glede Madžarske protibegunske politike izjavil: ""Ne moremo dopustiti, da so evropske vrednote tako resno kršene.""
Dodal je, da bi vsakdo, ki tako kot Madžarska gradi ograjo proti vojnim beguncem, krši svobodo medijev ali neodvisnost pravosodnega sistema, ""moral biti začasno ali za zmeraj izključen iz EU-ja"".
""EU ne more dopuščati takšnega ravnanja, zato je izključitev edina možnost za ohranitev integritete in vrednot Evropske unije,"" je dejal Asselborn in dodal, da bi moral Bruselj spremeniti pravila glede tega, da bi se lahko posamezna članica začasno suspendirala brez predhodnega soglasnega dogovora.
""Ograja, ki jo gradi Madžarska za odvračanje beguncev, postaja vse daljša, višja in nevarnejša. Madžarska ni daleč od ukaza o streljanju na begunce,"" ugotavlja luksemburški zunanji minister, ki misli, da Madžarska ne bi imela nobene možnosti za vstop v EU, če bi za članstvo zaprosila danes. Madžarska je sicer postala članica EU-ja leta 2004.
Oster odziv Madžarske in ČeškeAsselborn je še dejal, da se ljudje, ki bežijo pred vojno, obravnavajo skoraj slabše kot divje živali. Madžarski zunanji minister Peter Szijjarto je v odzivu dejal, da je Madžarska vedno branila Evropo, luksemburškega kolega pa je označil za ""pokroviteljskega, arogantnega in zafrustriranega"". Szijjarto je za madžarsko tiskovno agencijo dejal, da lahko zgolj Madžari odločajo, s kom želijo živeti, in to je po njegovih besedah pravica, ki jim je tako bruseljski birokrati kot luksemburški zunanji minister ne morejo odvzeti. Dejal je še, da je čudno, da Asselborn, ki prihaja iz države ""davčnih optimizacij"", in drugi Luksemburžan, predsednik Evropske komisije Jean-Claude Juncker, govorita o delitvi bremen.
Asselbornovo izjavo je ostro kritiziral tudi Bohuslav Sobotka, premier Češke, še ene članice Višegrajske skupine. Madžarski premier Viktor Orban je s svojo protipriseljensko retoriko in gradnjo ograje na meji razjezil številne evropske voditelje. Ob tem pa je prebivalce svoje države pozval, naj 2. oktobra na referendumu volijo proti evropskim kvotam za porazdelitev prosilcev za azil med članicami EU-ja."
http://www.rtvslo.si/crna-kronika/cez-mejo-tihotapili-albance-ki-so-imeli-prepoved-vstopa-v-schengen/402563,prebežnik,459,"
					12. september 2016 ob 14:27,zadnji poseg: 12. september 2016 ob 14:30
					Koper - MMC RTV SLO, STA","
T. H.
","Čez mejo tihotapili Albance, ki so imeli prepoved vstopa v schengen","Kriminalisti so na Obali razkrili mednarodno hudodelsko združbo, ki je čez mejo tihotapila nezakonite prebežnike, ki so imeli zaradi storjenih kaznivih dejanj prepoved vstopa v schengen.
Ugotovili so, da so člani združbe med 5. majem in 8. septembrom letos čez mejo pretihotapili 18 nezakonitih prebežnikov, vse iz Albanije. Po končani preiskavi je policija ovadila devet ljudi.
Kot so danes sporočili s koprske policijske uprave, hudodelska združba ni tihotapila t. i. klasičnih nezakonitih prebežnikov (ekonomskih migrantov, prosilcev za azil), ampak večinoma ljudi, ki so v preteklosti že bile v schengenskem prostoru in Švici ter so jim, predvsem zaradi kaznivih ravnanj, izrekli prepoved vstopa v schengen.
Skrili so jih v prtljažnik ali za sedežeNezakonite prebežnike so najprej zakonito prepeljali iz Albanije, skozi Črno goro in BiH na Hrvaško, nato so jih skrite v vozilu pretihotapili čez mejne prehode Dragonja in Sečovlje v Slovenijo ter jih nato spravili do ciljne države.
Kriminalistično preiskavo je usmerjalo koprsko okrožno državno tožilstvo, v njej pa so sodelovali s sektorjem kriminalistične policije z istrske policijske uprave, pa tudi s predstavniki italijanske policije kvesture v Trstu.
Po obsežni kriminalistični preiskavi so ovadili devet ljudi, med njimi so štiri iz Pirana, eden med njimi začasno stanuje na Hrvaškem, od koder prihajata še dva ovadena. Preostali trije ovadeni so iz Albanije, tudi 53-letnik, ki je bil vodja združbe in je organiziral celotno tihotapljenje albanskih državljanov iz Albanije v države članice EU-ja.
Nevarna potMed člani združbe je bil tudi 55-letni Slovenec, ki je prebežnike z Reke ali iz Istre skrite v prtljažniku vozila ali pa za sprednjimi sedeži v vozilu pretihotapil v Slovenijo. Pri tem sta mu pomoč v smislu t. i. predhodnice nudila 65-letni državljan Slovenije in Hrvaške ter 26-letni državljan Slovenije.
55-letnik je pri tem spravljal v nevarnost življenje in zdravje ilegalcev, zlasti v primeru prometne nesreče ali nenadnega sunkovitega zaviranja, saj so tujci ležali v prtljažniku vozila, kjer niso bili privezani z varnostnim pasom oz. zavarovani, so poudarili na policiji.
Najmanj 2.000 evrov na oseboMed preiskavo so policisti ugotovili, da je bila cena tihotapljenja na osebo tudi do 2.000 evrov ali več. 55-letnik je tako, denimo, samo med majem in septembrom pridobil najmanj 14.400 evrov protipravne premoženjske koristi. Moški je sicer redno zaposlen in mu je izvrševanje kaznivih dejanj predstavljalo dodaten vir zaslužka.
Donosnost tihotapljenja nezakonitih prebežnikov je kljub večkratnim prijetjem voznikov in prebežnikov botrovala vztrajanju organizatorjev in njihovih sostorilcev pri nadaljevanju izvrševanja kaznivih dejanj, še ugotavlja policija.
Moškima, starima 55 in 65 let, so odvzeli prostost, preostala osumljenca iz Slovenije pa so zaslišali. Pri obeh osebah, ki so jima odvzeli prostost, je policija opravila tudi hišni preiskavi, v katerih so pri 55-letniku zasegli tudi večje število nabojev in okoli 175 gramov konoplje.
Oba osumljenca so tudi privedli pred preiskovalnega sodnika, ki je zoper oba odredil pripor."
http://www.rtvslo.si/slovenija/avstrija-prebeznike-z-zelene-meje-na-lastno-pest-vrnila-v-slovenijo/402529,prebežnik,662,"
					12. september 2016 ob 09:21,zadnji poseg: 12. september 2016 ob 15:26
					Ljubljana - MMC RTV SLO, STA","
G. C., T. H. 
",Avstrija prebežnike z zelene meje na lastno pest vrnila v Slovenijo,"Avstrijski policisti so ilegalne prebežnike mimo protokola napotili nazaj v Slovenijo, slovenski policisti pa so dejanje svojih kolegov označili za nedopustno in brez vsake pravne podlage.
Avstrijski policisti so v nedeljo popoldne na območju Plača pri Šentilju prijeli devet ljudi, ki naj bi nedovoljeno prečkali mejo, o čemer so obvestili slovenske kolege in napovedali njihovo vrnitev.
Ker so to pozneje po mnenju slovenske policije storili brez pravne podlage, bodo tujce, ki so jih zvečer našli na slovenski strani, poskušali vrniti v Avstrijo.
Od Avstrijcev zahtevali pisno najavoKot so danes pojasnili na Policijski upravi (PU) Maribor, so slovenski policisti, glede na dejstvo, da so bili tujci prijeti izven mejnega prehoda na t. i. zeleni meji, od Avstrijcev zahtevali, da za prijete pošljejo pisno najavo na podlagi meddržavnega sporazuma o prevzemu oseb na skupni meji. Šele na podlagi dokazov bi se slovenska stran odločila ali bo tujce v skladu s sporazumom prevzela ali ne.
Okoli 19. ure zvečer pa so policisti mariborske policijske postaje za izravnalne ukrepe na nekdanjem starem mejnem prehodu Šentilj opazili skupino ljudi, ki je prihajala iz Avstrije. Policisti so ob njihovi identifikacijski ugotovili, da gre za iste ljudi, ki so jih avstrijski policisti prijeli v Plaču in jih pozneje napotili na slovensko stran.
Na PU Maribor so ob tem poudarili, da so v postopku ugotovili, da je dejanje avstrijskih kolegov nedopustno in brez vsake pravne podlage, zaradi nespoštovanja predpisanih protokolov pa bodo ilegalne migrante poskušali v skladu s sporazumom med državama vrniti v Avstrijo.
Avstrija obljubila pravočasno obveščanjeDanes se je sicer na prvem obisku v Ljubljani po prevzemu položaja mudil avstrijski kancler Christian Kern, s slovenskim premierjem Mirom Cerarjem pa sta izmenjala stališča o prihodnosti EU-ja s poudarkom na reševanju migracijskega vprašanja.
Kancler Kern je zagotovil, da bo Avstrija o morebitnih novih ukrepih, predvsem kar zadeva okrepljen nadzor na svojih mejah, vnaprej in pravočasno obveščala sosednje države. Dejal je, da Avstrija pri reševanju migrantske krize stavi na sodelovanje s sosedami.
V luči tega je predsednik avstrijske vlade napovedal, da bo v torek na ravni policij sestanek med Slovenijo in Avstrijo glede migrantske krize, 24. septembra pa bo na Dunaju srečanje premierjev držav, ki jih migrantska kriza najbolj prizadeva, in naj bi se ga udeležila tudi nemška kanclerka Angela Merkel.
""Ne potrebujemo samo besed, ampak konkretna dejanja,"" je v Ljubljani pozval Kern. Hkrati je menil, da so ustrezni nacionalni ukrepi potrebni, če se bo val migrantov v srednjo Evropo znova okrepil. Opozoril je tudi, da Avstrija glede na velikost države nosi večje breme kot na primer Italija in Nemčija.
Odnosi dobri kljub notiOdnose med Slovenijo in Avstrijo sta predsednika obeh vlad kljub petkovi diplomatski noti Slovenije ocenila kot zelo dobre. Na zunanjem ministrstvu so namreč ocenili, da glede na trenutne razmere mejne kontrole na notranji schengenski meji med Avstrijo in Slovenijo niso upravičene ter zato predali noto.
Kern je danes v Ljubljani zatrdil, da je velik interes Avstrije, da dokler bo mogoče, ohrani odprte meje s Slovenijo.
""Slovenija se ne zapira pred migracijami""Cerar pa je zagotovil, da bo Slovenija bo na schengenski meji s Hrvaško strogo izvajala zakonodajo EU-ja in ne bo dopuščala izjemnih humanitarnih prehodov, kot je to bilo v preteklosti.
Dodal je, da bo Slovenija naredila vse, da bo pomagala državam, ki so na zunanjih mejah EU-ja oziroma Evrope. Hkrati je napovedal, da bo Slovenija, če bodo nastopile izjemne razmere, na meji sprejela izjemne ukrepe začasne narave. ""Ne bomo dovolili, da bi nezakonito čez našo schgengensko mejo v EU prehajali migranti. To bomo preprečili na vsak način,"" je zagotovil predsednik slovenske vlade.
Ocenil je tudi, da ta hip ni realne potrebe, da bi se meje znotraj schengna zapirale. V primeru, če bi se povečal prihod ilegalnih migrantov, je po njegovem pomembno, da vse članice EU-ja sodelujejo pri zaščiti in nadzoru zunanje schengenske meje. ""Slovenija se ne zapira pred migracijami. Po načelu relokacije in preselitve sprejema mesečno določeno število migrantov, za katere ustrezno poskrbi. Sprejemamo takšno število migrantov, ki ga lahko ustrezno in uspešno integriramo,"" je še dejal slovenski premier."
http://www.rtvslo.si/svet/grciji-za-oskrbo-prebeznikov-dodatnih-115-milijonov-evrov/402454,prebežnik,88,"
					10. september 2016 ob 19:54
					Bruselj - MMC RTV SLO, STA","
K. Št.
",Grčiji za oskrbo prebežnikov dodatnih 115 milijonov evrov,"Bruselj bo Grčiji namenil dodatnih 115 milijonov evrov humanitarne pomoči za oskrbo prebežnikov, namenjenih predvsem izboljšanju bivanjskih razmer pred zimo.
Izboljšali naj bi predvsem obstoječa zatočišča in zgradili nova. Pomagali pa bodo predvsem otrokom in mladoletnikom brez spremstva, in sicer pri njihovem šolanju, je v Solonu povedal evropski komisar Hristos Stilianides.
Organizacija Human Rights Watch je ravno v petek objavila kritično poročilo o slabih razmerah, v katerih živijo begunski otroci.
V Grčiji je okoli 60.000 beguncev, do zdaj pa ji je EU namenil okoli milijardo evrov humanitarne pomoči."
http://www.rtvslo.si/svet/vec-kot-500-skrajnezev-skrita-nevarnost-v-nemciji/402445,prebežnik,609,"
					10. september 2016 ob 18:18
					Berlin - MMC RTV SLO, Reuters, STA","
K. Št.
",Več kot 500 skrajnežev skrita nevarnost v Nemčiji,"Nemški notranji minister Thomas de Maiziere je opozoril, da je v državi 520 skrajnežev, ki pomenijo teroristično grožnjo, vedno glasnejša pa so opozorila, da CSU kanclerke ne bo podprl na volitvah 2017.
V intervjuju za časopis Bild je de Maiziere dejal, da policija nadzoruje še okoli 360 ""pomembnih"" posameznikov, ki so tesno povezani s potencialnimi napadalci.
Nekateri kritiki begunske politike odprtih vrat kanclerke Angele Merkel menijo, da bi se skrajneži, ki pripadajo samooklicani Islamski državi (IS), lahko pomešali med več kot milijon prebežnikov, ki so lani prišli v državo po t. i. begunski poti iz Sirije, držav Severne Afrike in Azije.
Fanatični osamljeni volkovi""Teroristične grožnje v Nemčiji predstavljajo tako tuje skrajne skupine kot fanatični osamljeni volkovi,"" je dejal de Maziere in dodal, da člane napadalnih celic pretihotapijo v Evropo, kjer pripravijo načrt napada, ne da bi jih pri tem opazili, kot je bilo v primeru napadov v Parizu in Bruslju. ""Še težje je izslediti fanatične osamljene volkove. Na žalost pa obe skupini pomenita resno grožnjo."" Varnostne sile delajo, kar je v njihovi moči pri nadzoru teroristov, je še zatrdil. Tako so letos izvedle več preiskav in aretacij kot prejšnja leta. Kljub njihovemu trudu pa pristojne oblasti domnevajo, ""saj je tam še veliko neopaznih osamljenih volkov"".
V Nemčiji se niso zgodili teroristični napadi razsežnosti napadov v Parizu in Bruslju. Kljub temu pa je IS julija letos prevzel odgovornost za dva napada, in sicer v Wuerzburgu in na glasbenem festivalu v Ansbachnu, kjer so prosilci za azil ranili 20 ljudi. Protipriseljenska stranka Alternativa za Nemčijo (AfD) je izrabila napade za pridobivanje političnih točk, kar se ji je že ""obrestovalo"" na zadnjih volitvah v nemški zvezni deželi Mecklenburg - Predpomorjansko, kjer so za SPD-jem dobili drugo največjo podporo volivcev in se uvrstili že v deveti deželni parlament.
Angela Merkel je še na vrhu G20 na Kitajskem zatrjevala, da je bila njena odločitev glede politike odprtih vrat pravilna, in sprejela odgovornost za poraz stranke v Mecklenburgu - Predpomorjanskem, kjer se je CDU uvrstil za AfD.
CSU bi sprejel 200.000 beguncev letnoVodstvo sestrske stranke CDU-ja bavarska Krščansko-socialna unija (CSU) pa je zdaj na petkovi klavzuri potrdila seznam sprememb, ki jih želijo uvesti na področju begunske politike nemške vlade. Ob tem je vodja konservativne stranke Horst Seehofer poudaril, da se želijo izogniti sporu s kanclerko, poroča Deutsche Welle (DW). Izvršni odbor stranke je med drugim sprejel zgornjo omejitev za sprejem beguncev, in sicer 200.000 na leto, kar bo CSU v okviru volilnega programa konservativne unije zagovarjal pred splošnimi volitvami v Nemčiji leta 2017.
Tudi Seehofer je slab rezultat kanclerkine stranke CDU na deželnih volitvah v deželi Mecklenburg - Predpomorjansko povezal z njeno begunsko politiko. ""Želim, da unija uspe,"" je dejal vodja CSU, ki s Krščansko-demokratsko unijo (CDU) Angele Merkel tvori konservativno unijo. Poudaril je, da želi njegova stranka s sestrsko CDU premostiti razlike glede begunske politike, pri čemer je poudaril pomen zavezništva nemških konservativcev.
Bo CSU odrekel podporo Angeli Merkel?Neposredne podpore Merklovi CSU ni izrazil, je pa Seehofer dejal, da se sam ne bo potegoval za mesto kanclerja. Nemški tabloid Bild je pred tem poročal, da se številni člani CSU-ja zavzemajo za to, da njihova stranka pred volitvami naslednje leto ne bi podprla kanclerkine kandidature. Retorika proti kanclerki in beguncem se je v zadnjem času močno zaostrila, kampanjo proti njej pa je vodil vodja podmladka stranke Hans Reichert.
Vodstvo CSU se je zavzelo za prepoved burk, zavrnitev dvojnega državljanstva in hitro deportacijo beguncev, ki jih zavrnejo na meji. Predlog zavrača tudi vizumsko liberalizacijo za državljane Turčije, ki je določena v dogovoru med Ankaro in Brusljem o upravljanju migracijskih tokov. Ob tem pa so zahtevali, da bi moralo prekinitvi spopadov na konfliktnih območjih slediti vračanje beguncev."
http://www.rtvslo.si/svet/srbija-prosi-avstrijo-in-francijo-za-pomoc-pri-nadzoru-meje/402293,prebežnik,311,"
					8. september 2016 ob 17:03
					Beograd - MMC RTV SLO, Reuters","
B. V.
",Srbija prosi Avstrijo in Francijo za pomoč pri nadzoru meje,"Srbija je Avstrijo in Francijo zaprosila za tehnično pomoč pri nadzoru južne in vzhodne meje. Srbsko mejo z Bolgarijo in Makedonijo bo pomagala nadzirati tudi Madžarska.
Srbija se tako kot druge države na območju namreč pripravlja na morebiten povečan prihod prebežnikov pred zimo. Kot poroča Reuters, je bila Srbija lani v središču prihoda prebežnikov v Evropo, ko je na sto tisoče beguncev bežalo pred vojno na Bližnjem vzhodu in prek Balkana potovalo proti srednji, zahodni in severni Evropi.
Srbija je sicer že prosila Madžarsko za pomoč pri nadzoru omenjene meje, Budimpešta pa je privolila, da bo v Srbijo poslala policiste s posebno opremo za zaznavanje ljudi. Srbski notranji minister Nebojša Stefanović je dejal, da je njihova naloga ""preprečiti nezakonita prehajanja meje"", za to pa potrebujejo več tehničnih sredstev.
Julija je Srbija izvedla skupne policijske in vojaške vaje, katerih namen je poostriti nadzor nad južno in vzhodno mejo. Leta 2016 je Srbijo prečkalo več kot 103.000 prebežnikov, večina pa je šla proti Madžarski. Oblasti v Beogradu so sporočile, da jim je v zadnjih šestih tednih uspelo preprečiti 5.600 nezakonitih prehodov meje. Tudi Hrvaška zaznava povečano število nezakonitih prehodov meje v zadnjih dveh mesecih.
Madžarska napoveduje novo ograjoVečina okoli 5.000 prebežnikov v Srbiji želi nadaljevati pot proti Nemčiji ali Švedski, kjer pričakujejo toplejši sprejem, za to pa morajo vstopiti na Madžarsko in s tem v schengensko območje.
Madžarska želi prebežnike na njihove poti ustaviti pred svojo mejo, zato namerava na meji s Srbijo zgraditi še drugo ograjo, ki jo bo še težje prestopiti. Letos je v Madžarsko nezakonito vstopilo okoli 20.000 ljudi, poroča Reuters.
Poleti je več prebežnikov Evropo skušalo doseči čez Sredozemsko morje iz severne Afrike, ker pa bo jesen pomenila tudi manj mirno morje, bo morda več ljudi za pot spet izbralo Balkan. Množičen prihod prebežnikov lani je po poročanju Reutersa spodbudil podporo skrajnim desnim in protipriseljenskim strankam po vsej Evropi."
http://www.rtvslo.si/begunska-kriza/unhcr-begunske-nastanitve-v-sloveniji-primerjalno-zelo-dobre/402290,prebežnik,294,"
					8. september 2016 ob 16:51
					Logatec - MMC RTV SLO, STA","
A. Č.
",UNHCR: Begunske nastanitve v Sloveniji primerjalno zelo dobre,"Izpostavo azilnega doma v Logatcu je obiskala regionalna predstavnica UNHCR-ja za srednjo Evropo Montserrat Feixas Vihe in nastanitev v Sloveniji glede na razmere drugje ocenila za zelo dobro.
""Mislim, da so razmere v Logatcu za begunce zelo dobre, in bila sem vesela, da sem si lahko ogledala, kako živijo tukaj,"" je povedala Vihejeva. Poudarila je, da različne države različno skrbijo za nastanitev beguncev, pač po svojih zmožnostih. Vsakršna skrb pa je za begunce boljša kot to, kar so morali pretrpeti v svojih domovinah in na begunski poti, je dodala.
Večina beguncev je bila precej časa v Grčiji, preden so prišli v Slovenijo. Razmere v Grčiji so precej slabše, zato so tu zadovoljni. V Logatcu so tamkaj nastanjeni begunci z bivanjem v Sloveniji na splošno zadovoljni. Želijo si le čimprejšnje rešitve statusa, da bodo lahko začeli iskati stanovanje in delo ter poskušali zaživeti običajno življenje v novi domovini.
Z logaško nastanitvijo so zadovoljni tudi otroci, saj lahko tu hodijo v šolo. Vihejevi so zaupali, da prej niso hodili v šolo več let zaradi vojne ali pa zato, ker deklice npr. v Afganistanu šole niso smele obiskovati. Zato je obiskovanje šole in s tem možnost za lepšo prihodnost zanje in njihove starše zelo pomembna. Težka naloga napovedovanja Ali bo prišlo do novih množičnih migracij in kje bodo te potekale, je težko predvidevati, pravi predstavnica UNHCR-ja. ""Menim, da trenutno nihče resnično ne ve, kaj lahko pričakujemo. Pomembno pa je, da vlade pripravijo kontingenčne načrte,"" je poudarila.
Vojni v Siriji in Iraku namreč še nista končani, prav tako so mnogi v nevarnosti v Afganistanu. Zato je po njenem mnenju težko napovedovati, ali bo prišlo do novih premikov in ali se bo balkanska pot vnovič odprla. Gre preprosto za pričakovanje, da se to lahko zgodi, je še dejala Vihejeva."
http://www.rtvslo.si/begunska-kriza/britanci-bodo-v-calaisu-pred-prebezniki-postavili-zid/402192,prebežnik,378,"
					7. september 2016 ob 16:11
					Calais - MMC RTV SLO, STA","
K. S.
",Britanci bodo v Calaisu pred prebežniki postavili zid,"Velika Britanija bo v Calaisu na severu Francije v skladu z dogovorom, ki sta ga državi dosegli na začetku leta, začela graditi zid, s katerim bodo prebežnikom preprečili vdiranje na tovornjake.
Štiri metre visok in kilometer dolg zid, ki ga nekateri mediji že označujejo za ""Veliki calaijski zid"", bodo gradili na cesti, ki vodi do pristanišča v Calaisu. Postavljati ga bodo začeli ta mesec, dokončan naj bi bil do konca leta.
Gradnjo zidu bo financirala britanska vlada, kar je v skladu z dogovorom, sklenjenim marca letos. Zid bo služil kot dopolnilo varnostni ograji, ki že stoji okoli pristanišča in vstopa v predor pod Rokavskim prelivom. ""Zelo kmalu bomo začeli graditi ta veliki novi zid. Postavili smo ograjo, zdaj postavljamo zid,"" je povedal državni sekretar na notranjem ministrstvu Robert Goodwill.
Dogovor o postavitvi zidu v Calaisu sta London in Pariz dosegla, potem ko je lani več deset tisoč ljudi z vdiranjem oz. skakanjem na tovornjake na poti na Otok prek Eurotunnela ali trajektov skušalo vstopiti na britanska tla.
Vsi nad rešitvijo sicer niso navdušeni. Tako je Richard Burnett, predsednik sindikata britanskih prevoznikov, načrt označil za ""potrato davkoplačevalskega denarja"". Burnett meni, da bi lahko sredstva, ki so jih namenili za gradnjo zidu, precej bolj smotrno porabili za okrepitev varovanja vzdolž dovoznih cest.
V ""Džungli"" med 7.000 in 10.000 prebežnikovJezni tovornjakarji in kmetje so v ponedeljek zablokirali glavne ceste v Calais in iz njega in zahtevali zaprtje ogromnega begunskega tabora v tem mestu. V tem improviziranem taborišču, imenovanem Džungla, se v šotorih in začasnih zatočiščih gnete med 7.000 in 10.000 prebežnikov.
Prebežniki iz Džungle včasih kar z vejami postavljajo cestne zapore, s katerimi upočasnjujejo tovornjake na poti na Otok. Nato skušajo skočiti oz. splezati na njihove prikolice. Vozniki tovornjakov trdijo, da jih prebežniki in tihotapci napadajo tudi s kovinskimi palicami. Vozniki pravijo tudi, da jim kljub 2.100 policistom, ki so jih namestili okoli pristanišča, ni zagotovljena varnost, saj varnostne sile niso sposobne zavarovati cest.
Francoski notranji minister Bernard Cazeneuve je prejšnji teden ob obisku Džungle napovedal, da bodo taborišče zaprli takoj, ko bo mogoče, a bo to potekalo postopoma. Zid v Calaisu bo po ocenah stal 2,7 milijona evrov in bo zadnja izmed velikih pregrad, ki so zrasle v Evropi ob največjem navalu prebežnikov na staro celino po drugi svetovni vojni."
http://www.rtvslo.si/begunska-kriza/sporni-avstrijski-nacrt-za-ustavitev-begunskega-toka/402185,prebežnik,832,"
					7. september 2016 ob 14:56
					Dunaj - MMC RTV SLO, STA, Reuters","
K. S.
",Sporni avstrijski načrt za ustavitev begunskega toka,"Avstrijska vlada je dosegla dogovor o izredni azilni uredbi, na podlagi katere bodo prišlekom na meji otežili vlaganje prošenj za azil oz. jih tam ustavili. Uredba bo zdaj štiri tedne v presoji, v vladi pa ni soglasja o tem, kdaj točno naj začne veljati.
Z izredno azilno uredbo se je vlada pripravila na morebiten nov pritisk beguncev na avstrijsko mejo. Da obstaja nevarnost novega navala na avstrijsko mejo, potrjujejo tudi mednarodna poročila. V Libiji naj bi na odhod v Evropo čakalo milijon ljudi, v sosedah Sirije je skoraj pet milijonov sirskih beguncev, v Afganistanu pa obstaja potencialnih 1,5 milijona prebežnikov.
Avstrija bi si lahko, ko bo uredba začela veljati, nakopala pravne ukrepe, tudi na ravni EU-ja. Že danes jo je kritiziral Visoki komisariat ZN-a za begunce (UNHCR), saj naj bi uredba ""predstavljala prelom tabuja in umik od zaščite beguncev"". Pri UNHCR-ju se ob tem bojijo tudi, da bi zgledu Avstrije lahko sledile druge evropske države. Predsednik Evropske komisije Jean-Claude Juncker pa je že večkrat poudaril, da bi postavitev kvote za sprejem prosilcev za azil predstavljala kršitev evropskega pravnega reda.
Cerar svari pred učinkom domin ter kritizira Grčijo in Hrvaško
Sicer pa tudi v veliki koaliciji socialdemokratov (SPÖ) in ljudske stranke (ÖVP) na Dunaju ni soglasja o tem, kdaj naj se ta uredba uveljavi - ko bo dosežena za letos določena zgornja meja 37.500 azilnih postopkov, o kateri so v Avstriji dogovor dosegli že pred časom, ali pred tem. Medtem ko socialdemokratski kancler Christian Kern in konservativni podkancler Reinhold Mitterlehner (ÖVP) pravita, da uredbe ne bo pred doseženimi 37.500 azilnimi postopki, notranji minister Wolfgang Sobotka (ÖVP) meni, da bi se morala uredba začeti izvajati čim prej. ""Gasilski avtomobil kupovati, ko že gori, nima prav veliko smisla,"" je bil slikovit Sobotka.
Prosilci za azil kot grožnja javnemu redu?Osnutek uredbe našteva razloge, zaradi katerih je treba zajeziti vstop novih prišlekov v Avstrijo, pri čemer vlada na prvem mestu izpostavlja grožnjo ohranjanju javnega reda in zagotavljanju varnosti v državi. ""Izjemno visok dotok prosilcev za azil predstavlja ogromen izziv za celotne varnostne razmere,"" piše v osnutku, ki to grožnjo pojasnjuje na več ravneh, tudi na primeru kriminala. Ob tem našteva statistične podatke, med drugim da je lani občutno naraslo število kaznivih dejanj, ki so jih zagrešili prosilci za azil. Pri tem ne gre le za kraje ali delikte zaradi mamil, ""temveč tudi za posilstva in umor"", izpostavlja osnutek in hkrati omenja porast radikalizacije med zaporniki.
Dodaja tudi, da veliko število prosilcev za azil oblastem povzroča ogromne težave, saj med drugim ni več mogoče zagotavljati kakovosti azilnega postopka. Število odprtih azilnih postopkov se je od 31.338 na začetku leta 2015 čez letošnje leto več kot podvojilo. Osnutek izpostavlja tudi pomanjkanje nastanitvenih kapacitet ob velikem dotoku prosilcev za azil, zaradi česar bi jih bilo treba naseljevati v velike objekte, ki pa so se izkazali za prostor z velikim potencialom izbruha konfliktov in napetosti.
Eden izmed razlogov tudi trg delovne sileKot pomemben razlog za ustavitev dotoka prišlekov osnutek navaja tudi trg delovne sile, ki je zaradi odprtja za državljane iz novih članic EU-ja že tako obremenjen. Izpostavlja tudi obremenitev zdravstvenega sektorja, preobremenjen bi bil lahko tudi šolski sistem. Navsezadnje osnutek navaja tudi ""izjemno veliko obremenitev"" proračuna. Po ocenah naj bi letos stroški za področje azila znašali dve milijardi evrov.
Avstrija je lani sprejela rekordnih 90.000 prošenj za azil, begunska kriza pa bo verjetno precej vplivala tudi na izid ponovljenega drugega kroga predsedniških volitev, v katerem se bosta 2. oktobra pomerila svobodnjak Norbert Hofer in neodvisni kandidat s podporo Zelenih Alexander van der Bellen.
Dunaj grozi s tožbo MadžaromMedtem begunski tok še vedno povzroča trenja med Avstrijo in Madžarsko. Sobotka je namreč Madžarski zagrozil s tožbo na sodišču EU-ja zaradi nespoštovanja dublinske uredbe in nesprejemanja prosilcev za azil, ki so v EU vstopili na Madžarskem. ""Če države ali državne skupnosti nenehno kršijo pravo, morajo potem računati tudi na pravne posledice,"" je dejal Sobotka. Po dublinski uredbi je za obravnavo prošenj za azil pristojna tista članica EU-ja, ki je vstopna država tega prosilca. Madžarska pa zavrača, da bi sprejela nazaj prosilce iz Avstrije, ker da so v EU vstopili prek Grčije.
Vendar pa po odločitvi sodišča EU-ja vračanje prosilcev za azil v Grčijo po dublinski uredbi ni mogoče, ker da razmere v tej državi za to za zdaj niso primerne. Ta odločitev velja še do januarja 2017, potem pa naj bi jo na željo Avstrije, Madžarske in Nemčije spremenili. Evropska komisija naj bi torej Grčijo že kmalu uvrstila nazaj v ""dublinsko družino"", begunce pa naj bi bila sposobna ustrezno obravnavati že do konca leta.
V Grčiji sicer tovrstnim načrtom nasprotujejo. ""Če pride 850.000 beguncev, potem vse skupaj nima nobenega smisla,"" je dejal grški minister za migracije Ioanis Muzalas. Vendar pa tega v avstrijskem notranjem ministrstvu ne sprejemajo - Grčija bi morala spoštovati dublinsko uredbo, ""ker je dobila tudi široko podporo iz EU-ja za preskrbo beguncev"". Pri Evropski komisiji izjav Sobotke niso želeli komentirati, pojasnili so le, da so glede izvajanja dublinske uredbe in vračanja prosilcev za azil v stiku z madžarskimi oblastmi."
http://www.rtvslo.si/begunska-kriza/cerar-svari-pred-ucinkom-domin-ter-kritizira-grcijo-in-hrvasko/402155,prebežnik,511,"
					7. september 2016 ob 11:22,zadnji poseg: 7. september 2016 ob 15:26
					Ljubljana/Berlin - MMC RTV SLO, STA","
T. K. B.
",Cerar svari pred učinkom domin ter kritizira Grčijo in Hrvaško,"""Če se bo znova odprla balkanska pot, potem bo v regiji izbruhnil konflikt. Če bo prišlo preveč nezakonitih migrantov, bodo vse države zaprle svoje meje. To bo povzročilo spore,"" je v pogovoru za Die Welt med drugim dejal premier Miro Cerar.
Predsednik vlade je v pogovoru za nemški časnik Die Welt opozoril, da bi ob morebitnem naslednjem begunskem valu in ponovnem odprtju balkanske poti lahko izbruhnil tudi konflikt v regiji. Povedal je, da je Slovenija uspešno prebrodila prvi val, vedno nove pa bi težko zmogla. ""Kot majhna država z le dvema milijonoma ljudi takih naporov vedno znova ne bomo zmogli,"" je dejal Cerar in dodal, da bodo, če bo prišlo preveč nezakonitih migrantov, vse države zaprle svoje meje, kar bo po njegovem mnenju ""povzročilo spore"". Ob tem je opozoril še, da bi ta ""učinek domin"" močno škodoval tudi gospodarstvom in turizmu vseh vpletenih držav.
Opozoril je, da se Avstrija že pripravlja na zaprtje svojih meja. To bi se lahko zgodilo septembra ali oktobra oz., ""ko si bo Avstrija zaželela"". ""Do zaprtja meja bi moralo priti na mejah schengenskega območja. Vendar to ni ideja držav tega območja. Zato moramo na zunanjih mejah narediti vse, da preprečimo konflikte na Balkanu in razpad schengena."" ""Če nam vprašanja migracij ne bo uspelo rešiti znotraj EU-ja in skupaj z državami Zahodnega Balkana, potem nimamo nobene skupne prihodnosti,"" je še opozoril slovenski premier.
Kritike Grčije, ker ne kaže odgovornosti in solidarnostiKritiziral je Grčijo, ki da pri prvem begunskem valu in za varstvo zunanje schengenske meje ni storila dovolj, čeprav je za to dobila finančno podporo in pomoč v policistih. ""Če Grčija še naprej ne bo kazala odgovornosti in solidarnosti, potem bomo drugi člani schengenskega območja zelo hitro pretehtali vse možnosti. Gre tudi za naš obstoj,"" je odgovoril na vprašanje, ali bo morda prišlo do izključitve Grčije iz schengenskega sistema.
""To ne pomeni, da Evropa ne bo sprejela več nobenega begunca. Seveda bomo, to je naša humanitarna dolžnost. Vendar če jih bo prišlo preveč, nimamo dovolj zmogljivosti, da bi jih integrirali, in bodo odrinjeni na rob družbe. Hkrati bo to tudi zelo velika obremenitev za naše državljane,"" je še dodal Cerar.
Povedal je, da Slovenija podpira makedonske policiste pri varovanju njihove meje, razmišlja pa tudi o podpori Bolgarije; o tem bo poskušal prepričati tudi evropske kolege, je napovedal. ""To sta državi, ki morata izvajati nadzor na meji, da bi preprečile nezakonite migracije. Pri tem bi morala vlogo odigrati tudi Evropska komisija,"" je prepričan.
Žica zaradi Hrvaške, ne zaradi migratovZa časnik Welt je zagovarjal tudi nadaljnji obstoj žice na slovensko-hrvaški meji. ""Ne zaradi migrantov, ampak hrvaške vlade, ki nam je begunce vedno znova poslala na različne konce na meji. Niso nam povedali, ne kje in ne kdaj,"" je dejal.
Dotaknil se je tudi vprašanja brexita in izrazil mnenje, da bo Evropa kljub odločitvi britanskih volivcev postala bolj povezana. Sicer bo prišlo do delitve. ""In vemo, kako sta se začeli dve svetovni vojni v Evropi. EU je zaradi tega projekt za mir. To je tisto osnovno, česar ne smemo pozabiti. Če razpade EU, bodo spet meje in konflikti,"" je posvaril."
http://www.rtvslo.si/kultura/film/petdeset-filmov-v-petih-dneh-za-pet-let-festivala-dokumentarnih-filmov-dokudoc/402154,prebežnik,376,"
					7. september 2016 ob 10:59
					Maribor - MMC RTV SLO, STA","
P. G.
",Petdeset filmov v petih dneh za pet let festivala dokumentarnih filmov Dokudoc,"""Leto 2016 zaznamujejo ljudje na begu in izgubljena življenja v krajih, ki so nam vedno bližje. Festival odpiramo s temo, ki se ji nihče ne zmore več ogniti kljub vse večjemu pomanjkanju empatije v primežu pomanjkanja časa. Novi sosedje prihajajo,"" pojasnjuje ekipa festivala Dokudoc na čelu s producentko Sanjo Kuveljić Bandić.
Začenja se mednarodni festival dokumentarnega filma Dokudoc, ki v Mariboru že peto leto združuje gledalce in avtorje slovenske produkcije dokumentarnih filmov. V Sodnem stolpu bo v petih dneh na ogled petdeset slovenskih in tujih dokumentarnih filmov.
Festival prireja nevladna organizacija za razvoj avdiovizualne kulture in medkulturnega dialoga Mitra v sodelovanju s partnerji. ""V Maribor prihajajo svetovne uspešnice, zmagovalni filmi velikih festivalov, koprodukcije, ki si jih želimo več tudi v Sloveniji,"" sporočajo. ""Z ljubeznijo do dokumentarnega žanra smo zložili svetovni program in postavili na ogled dokumente časa ter prostora, v katerem bivamo.""
Dogajanje se bo začelo s projekcijami slovenskih dokumentarnih del Kot metek po Evropi režiserja Maura Toninija in Doberdob - Roman upornika režiserja Martina Turka. Na sporedu sta tudi Voda življenja režiserjev Stevena Larkina in Joske Slabbersa ter premiera filma Dokler me vdih ne loči režiserke Haidy Kancler, ki govori o Slovencu, ki spada med deset najboljših potapljačev na dah na svetu.
Dokumentarno ime 2016 Sekcija Doku multikulti v partnerstvu s festivali mednarodnega dokumentarnega filma Jihlava iz Češke in Beldocs iz Srbije spet ponuja drugačne kreativne formate dokumentarnega žanra, ki naj bi bile spodbuda slovenskim avtorjem h kreativnim zapisom.
V sekciji Doku retro se s plaketo Dokumentarno ime 2016 poklanjajo filmskemu režiserju Filipu Robarju Dorinu, ki velja za artikuliranega avtorja in iskrivo osebnost, ki beleži pomembna dela za slovenski dokumentarizem. Podelitev plakete s predvajanjem dokumentarnih filmov avtorjevih izbranih del bo v nedeljo.
Sidrišča slovenskega dokumentarizmaSkozi Doku pogovore bodo osvetlili pomembne točke slovenskega dokumentarizma, gostili pa bodo tudi vseslovensko srečanje dokumentarnih ustvarjalcev Dokumentarno kreativnega kolektiva. V tekmovalnem programu bo na ogled 13 slovenskih dokumentarnih filmov, ki jih bo ocenjevala žirija v sestavi Rade Šešić, Andree Kuhn in Maje Malus Azhdari.
Slavnostno odprtje festivala bo drevi ob 21. uri s premiero filma Meje režiserja Damjana Kozoleta, ki govori o dnevu, ko je Slovenijo zajel begunski val. Sledila bo premiera filma Dobrodošli v Evropi režiserjev Antonie Kilian in Jakoba Weidnerja, kjer bo mogoče spoznati še več zgodb prebežnikov."
http://www.rtvslo.si/svet/avstrijski-kancler-za-obvezno-solanje-do-25-leta/402111,prebežnik,212,"
					6. september 2016 ob 17:30
					Dunaj - MMC RTV SLO, STA","
K. S.
",Avstrijski kancler za obvezno šolanje do 25. leta,"Avstrijski kancler in predsednik socialdemokratov Christian Kern je avstrijsko javnost presenetil z nepričakovanim predlogom. Zavzel se je za podaljšanje obveznega šolanja do 25. leta starosti. Parlament na Dunaju je julija sprejel zakon, ki mladostnikom nalaga obvezno šolanje do 18. leta.
Kern je v pogovoru za avstrijsko televizijo ORF spregovoril o različnih temah. Med drugim je razkril ambiciozen načrt, da želi do leta 2020 v Avstriji ustvariti 200.000 novih delovnih mest in posledično polnih zaposlitev.
Izrazil je prepričanje, da bo k temu prispeval tudi osebno, saj načrtuje prihodnje desetletje dočakati kot kancler. Več kot dva mandata pa človek ne bi smel voditi vlade, je dodal predsednik avstrijske Socialdemokratske stranke (SPÖ), ki je kanclerski stolček zasedel maja letos.
Kern je dejal, da bi bil prav dvig starostne meje šolanja eden od načinov za spopadanje z nezaposlenostjo v državi. Njegov predlog pa bi lahko imel kar nekaj nasprotnikov. Trenutno se morajo v Avstriji vsi mladi do 18. leta starosti šolati oz. kako drugače poklicno usposabljati. Kern je dodal, da si želi tudi več priložnosti za šolanje za odrasle.
50-letni kancler je ob tem priznal, da naraščanje števila pribežnikov in beguncev v Avstriji pomeni izziv za trg dela, a da se vlada osredotoča na zmanjšanje števila prebežnikov na ""obvladljivo številko"", prednostna naloga pa je integracija prišlekov."
http://www.rtvslo.si/svet/policija-potrdila-napadalci-v-pariz-potovali-po-balkanski-poti-tudi-skozi-slovenijo/402053,prebežnik,930,"
					6. september 2016 ob 08:48,zadnji poseg: 6. september 2016 ob 19:34
					New York - MMC RTV SLO, STA","
G. V., K. S.
",Policija potrdila: Napadalci v Pariz potovali po balkanski poti tudi skozi Slovenijo,"Slovenska policija je potrdila, da sta dve osebi, ki so ju tuji varnostni organi povezovali z odgovornimi za teroristični napad v Parizu, v okviru množičnih migracij potovali čez Slovenijo. Osebi, ki sta sodelovali pri napadu, pa nista potovali čez Slovenijo, so zagotovili.
Ob tem ocenjujejo, da so varnostne ukrepe izvedli v največji možni meri.
S tem so se odzvali na poročanje CNN-a, da so nekateri islamski skrajneži, ki so izvedli lanski teroristični napad v Parizu, potovali tudi skozi Slovenijo.
Ameriška televizija CNN je več mesecev analizirala približno 90.000 strani preiskovalne dokumentacije o terorističnih napadih v Parizu in med drugim ugotovila, da so vsaj štirje teroristi iz Sirije po balkanski poti potovali do Avstrije. Dvema je uspelo priti na cilj, dva pa so Avstrijci po napadih ujeli.
Kot je sporočila policija, sta omenjeni osebi iz Grčije preko Slovenije potovali brez osebnih dokumentov, pri registracijskem postopku v Sloveniji pa sta se izkazali z registracijskim kartonom, ki so ga izdale grške oblasti. V postopku preverjanja identitete na slovensko-hrvaški meji sta navedli osebne podatke, ki so se ujemali s podatki na registracijskem kartonu, ob predaji avstrijskim varnostnim organom pa sta navedli druge osebne podatke.
Avstrijski varnostni organi so na podlagi določenih obveščevalnih podatkov, ki so jih pridobili, navedeni osebi aretirali. ""Da gre za isti osebi, je bilo potrjeno tudi v sodelovanju s tujimi in domačimi partnerskimi službami, nadaljnjimi forenzičnimi primerjavami fotografij in zbiranjem obvestil,"" so pojasnili na policiji.
""Šlo je za izredne razmere""Za osebi, ki sta neposredno sodelovali pri izvedbi terorističnega napada v Parizu, pa so slovenski policisti ugotovili, da zagotovo nista potovali preko Slovenije, pač pa iz Srbije preko Hrvaške na Madžarsko. Tudi glede pete osebe, ki je bila aretirana julija v Bruslju in jo mediji prav tako povezujejo z napadom v Parizu, so potrdili, da oseba s takšnimi osebnimi podatki ni prečkala Slovenije.
Policija ocenjuje še, da so ""v okviru begunskega vala izvajali varnostne ukrepe v največji možni meri glede na to, da je šlo za izredne razmere"". ""Zaradi vojnega stanja na območjih, iz katerih so prihajali prebežniki in posledično nedelovanja upravnega in varnostnega sistema ni bilo možno kakršnokoli preverjanje v teh državah, so zapisali.
Slovenska policija je sicer od tujih varnostnih organov prejela vrsto zaprosil za preveritev oseb, ki so bile neposredno vpletene v teroristične napade v Parizu in Bruslju oziroma so jih tuji varnostni organi povezovali z omenjenimi napadi na podlagi ugotovitev, ki so jih pridobili v okviru svojih preiskav. ""V zvezi s konkretnim napadom v Parizu je slovenska policija izvedla preko 400 preveritev oseb in o vseh ugotovitvah sproti obveščala tuje varnostne službe tako preko Europola, Interpola, kot tudi preko drugih oblik sodelovanja držav EU in drugih v boju proti terorizmu,"" so zapisali.
Na današnjo novico se je odzval tudi zunanji minister Karl Erjavec, ki je dejal, da bi ""bili zelo naivni, če bi bili prepričani, da so v prebežniškem valu prihajali samo dejanski prebežniki iz ekonomskih ali drugih razlogov"". Kot zunanji minister sicer, kot je dejal, težko komentira delo ministrstva za notranje zadeve, zlasti policije. Dodal pa je, da je gotovo res, da so takrat, ko so bile migracije najbolj množične, prihajali različni ljudje. ""To je dejstvo in se bo po moje tudi v prihodnje pokazalo, da je še kdo takrat prišel v Evropo, zlasti iz Sirije.""
Napad zastavljen še bolj velikopoteznoTeroristični napad v Parizu so izvedli pripadniki skrajne skupine Islamska država, najbolj pa je organizacijsko zaslužen Abu Ahmad, ki je napadalce usmerjal na poti skozi Evropo in jim zagotavljal denar.
Napad na Pariz je bil sprva zastavljen še ambiciozneje oziroma bolj krvavo, hkrati z njim naj bi nameravali teroristi napasti še drugod v Evropi, na primer na Nizozemskem in v Veliki Britaniji ter drugje po Franciji. Napadom v Parizu bi morali slediti še drugi, je poročal CNN.
Preiskovalni dokumenti evropskih policij, predvsem francoske, razkrivajo informacije o dveh teroristih Islamske države, ki sta nameravala napasti v Parizu, in omenjajo še enega, ki so ga ujeli, vendar šele dobrega pol leta po napadih v Parizu.
Zamudila napadAlžirec Adel Hadadi in Pakistanec Mohamed Usman sta se mesec in pol pred napadi v Parizu podala na pot iz Sirije skupaj z Ahmadom Al Mohamedom in Mohamedom Al Mahmodom. Predstavljali so se za begunce iz Sirije, med seboj se niso poznali, prav tako niso vedeli, kakšna naloga jih čaka. Mohamed in Mahmod sta uspešno prečkala mejo med Turčijo in Grčijo, Hadadija in Usmana pa so Grki pridržali zaradi ponarejenih potnih listov.
Izpustili so ju šele oktobra lani, zato sta zamudila in se nista tako kot Mohamed in Mahmod razstrelila v Parizu. Ko so ju izpustili, sta stopila v stik s šefom Abujem Ahmadom, ki jima je priskrbel 2000 evrov, s katerimi sta potovala naprej skozi Makedonijo, Srbijo, Hrvaško in Slovenijo do Avstrije. V Salzburgu sta se dan po napadih v Parizu nastanila v begunskem centru in čakala nadaljnja navodila.
V Salzburgu sta dočakala le policijo, ki ju je aretirala že decembra lani. Policija je lovila predvsem Abuda Tabunija, ki je bil povezan z napadi v Parizu, a se je izmuznil aretaciji in za zapahe so ga spravili šele julija letos. Policija je decembra našla le njegov prenosni telefon, ki se je polnil pri Hadadijevi postelji.
Od Hadadija je potem policija veliko izvedela o načinu delovanja teroristov in ambicijah krila za zunanje operacije skupine Amn Al Hardži. Teroristi za komuniciranje uporabljajo aplikacije, kot je telegram, ki je kodiran, zato jim oblasti niso mogle prisluškovati.
Potovanja se izvajajo po etapah in operativci sproti dobivajo informacije, kam bodo šli, s kom se bodo srečali, kje bodo dobili denar in kaj je njihova naloga. Pri prehajanju meja pa jim med drugim priporočajo skrivanje po straniščih vlakov."
http://www.rtvslo.si/svet/italijanska-obalna-straza-resila-vec-kot-2-700-prebeznikov/402042,prebežnik,266,"
					5. september 2016 ob 22:46
					Rim - MMC RTV SLO, STA, Reuters","
K. T.
",Italijanska obalna straža rešila več kot 2.700 prebežnikov,"Italijanske oblasti so v več reševalnih akcijah blizu libijske obale rešile več kot 2.700 prebežnikov, ki so potovali v prenapolnjenih napihljivih čolnih. 15 so jih našli mrtvih.
V reševalni operaciji so sodelovali italijanska mornarica, obalna straža, ladje, ki patruljirajo po Sredozemskem morju v okviru protitihotapskih programov, ki jih izvaja EU, humanitarne organizacije in komercialni vlačilec. Prebežnike so reševali z 19 nevarnih, prenapolnjenih čolnov.
Konec avgusta je Italijo zajel nov, velik migrantski val, v petih dneh pa so italijanske oblasti na varno spravile 14.000 ljudi. Število prebežnikov se je močno povečalo, ker se je umirilo morje, kaotične razmere v Libiji pa so omogočile tihotapcem, da so samo v štirih dneh čez Sredozemsko morje prepeljali 13.000 prebežnikov.
Skupno naj bi po ocenah visokega komisariata za begunce (UNHCR) od začetka leta do 1. septembra v Italijo prišlo že 117.590 prebežnikov, kar je približno enako kot v enakem obdobju lani. Številka italijanskega notranjega ministrstva je nekoliko nižja, do konca avgusta naj bi prišlo v državo 93.000 prebežnikov.
Po podatkih notranjega ministrstva je v sprejemnih centrih 148.000 ljudi, ki so zaprosili za azil, kar je precej več kot lani in predlani, ko so jih imeli v enakem obdobju 103.000 oz. leta 2014 66.000.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/orban-na-balkanski-poti-bi-se-lahko-ponovile-lanske-razmere/402034,prebežnik,340,"
					5. september 2016 ob 19:51
					Beograd - MMC RTV SLO, Radio Slovenija","

","Orban: ""Na balkanski poti bi se lahko ponovile lanske razmere""","Madžarski premier Viktor Orban, katerega država želi na meji s Srbijo postaviti še eno ograjo, je na obisku v Beogradu opozoril na možnost, da se pred mejo znova znajde več 100 tisoč prebežnikov.
Zato je Bruselj opozoril, naj Madžarski ne poskuša preprečiti obrambe njenih meja.
""V trenutku, ko do Evrope ni bilo več mogoče priti po morju, se je število prebežnikov, ki so prišli po kopnem, prek Balkana, drastično povečalo. Nobenega razloga ni, da bi verjeli, da se to letos ne bo ponovilo, še posebej ob zelo krhkem sporazumu s Turčijo,"" je v Beogradu dejal madžarski premier Viktor Orban, prepričan, da ga bo v pravnih sporih z Brusljem okrepil oktobrski referendum, ko bodo Madžari verjetno zavrnili sistem kvot, ki ga je sprejela Evropska unija.
""Vprašanje, ki si ga moramo zastaviti, je, ali želimo sprejeti tveganja, ki jih prinašajo migracije. Madžarska ima pravico, da ne privoli v transformacijo. Nočemo se spremeniti, imamo kako napako in z veseljem jo bomo popravili. Nočemo pa spremeniti značaja naše države. Hočemo, da Madžarska ostane Madžarska, kar se tiče tako vere, kulture kot etnične sestave. Vem, da to ni priljubljen pogled v Evropi, vsaj ne med politiki,"" je dejal Orban.
Eden ključnih nasprotnikov politike nemške kanclerke Angele Merkel je Srbiji ponudil pomoč pri varovanju meja z Makedonijo in Bolgarijo. Med prebežniki, ki so trenutno v Srbiji, je po besedah srbskega premierja 80 odstotkov Afganistancev, ki so večinoma ekonomski migranti.
""Srbija mora biti pripravljena na jesen in zimo, saj je na srbskem ozemlju že zdaj več kot 5.000 prebežnikov. Pripravljeni smo osnovati ekipe, ki bodo izdelale strategije za vse, kar nas čaka,"" je dejal Vučić in dodal, da državi glede prebežnikov nista imeli enakih strategij, a sta kljub temu ostali prijateljici in da Orban v zvezi z razmerami v Evropski uniji prvič ni optimist.
Še letos se bo zgodilo skupno zasedanje vlad - zaradi okrepitve gospodarskega sodelovanja, pa tudi ker Orban podpira srbsko pot v Evropsko unijo, čeprav, kot pravi, ve, da obstajajo tudi tisti, ki bi to pot radi otežili ali ustavili.
Boštjan Anžin, Radio Slovenija"
http://www.rtvslo.si/svet/merkel-prevzela-odgovornost-za-poraz-odlocitev-glede-beguncev-je-bila-pravilna/402011,prebežnik,491,"
					5. september 2016 ob 16:46,zadnji poseg: 5. september 2016 ob 20:05
					Berlin, Peking - MMC RTV SLO, Reuters, STA","
K. Št.
","Merkel prevzela odgovornost za poraz: ""Odločitev glede beguncev je bila pravilna""","Zavezniki Angele Merkel so nemško kanclersko pozvali, naj spremeni svojo probegunsko politiko po porazu njene stranke CDU v zvezni deželi Mecklenburg -Predpomorjansko.
Skrajno desni Alternativi za Nemčijo (AfD), ki je nastala šele pred tremi leti, se je na nedeljskih volitvah v nemški zvezni deželi Mecklenburg -Predpomorjansko uspelo uvrstiti na drugo mesto. 20,8 odstotka volivcev, kolikor jo je na volitvah podprlo, je stranka prepričala predvsem s svojo protipriseljensko retoriko. CDU je z 19-odstotno podporo osvojil tretje mesto.
Vodilna stranka v tej vzhodnonemški deželi tudi po nedeljskih volitvah ostajajo levosredinski socialdemokrati (SPD), ki so osvojili 30,6 odstotka glasov. Predsednik deželne vlade iz vrst SPD-ja Erwin Sellering je dejal, da mora biti dežela ponosna na to, kar je dosegla po ponovni združitvi Nemčije leta 1990. Prepričan je, da volivci ""ne bodo dopustili, da AfD to uniči"".
Merkel: Odločitev je bila pravilnaNemška kanclerka Angela Merkel, ki se mudi na vrh G20 v Hongdžovu na Kitajskem, je dejala, da je z izidi volitev ""zelo nezadovoljna"". ""Zdaj se moramo vsi zamisliti nad tem, kako bomo spet pridobili zaupanje - še posebej, seveda, jaz,"" je dejala po poročanju BBC-ja in dodala, da so izidi volitev ""očitno povezani z vprašanjem beguncev. Kljub vsemu pa verjamem, da je bila sprejeta odločitev pravilna in da ji moramo biti zavezani še naprej.""
V ločenem intervjuju je dejala, da spremembe niso nujno slaba stvar: ""Nemčija bo ostala Nemčija, z vsem, kar nam je ljubo,"" še poroča BBC.
Vodja AfD-ja v Mecklenburg - Predpomorjanskem Leif-Erik Holm je poudaril, da bi lahko volilni izid pomenil opozorilo nemški vladi, naj ponovno razmisli o begunski politiki odprtih rok: ""Današnji dan bi bil lahko začetek konca kanclerstva Angele Merkel"". S svojimi evroskeptičnimi in protibegunskimi sporočili se je medtem AfD tudi na državni ravni povzpel na tretje mesto. Za vidnost ukrepov je potreben časGeneralni sekretar CDU-ja Peter Tauber je še predtem dejal, da je vlada Merklove že sprejela vrsto ukrepov za zmanjšanje prihoda prebežnikov, integracijo 1,1 milijona tistih, ki so lani prišli v Nemčijo, in izboljšanje varnosti v državi. ""Potreben je čas, da bodo ukrepi začeli učinkovati in da ponovno pridobimo zaupanje, ki je bilo izgubljeno,"" je v Berlinu zatrdil Tauber.
Na uspeh AfD-ja se je odzvala tudi judovska skupnost v Nemčiji. ""Dejstvo, da se lahko skrajno desna stranka, ki na tako ogabno žaljiv način poziva proti manjšinam, tako nenadzorovano povzpne, pomeni moro, ki se je uresničila,"" je povedala nekdanja vodja Osrednjega sveta Judov v Nemčiji Charlotte Knobloch.
Nacionalna liga in Severna fronta pozdravili uspehUspeh stranke AfD pa sta pozdravili skrajno desni stranki v Italiji in Franciji. ""Kar še včeraj ni bilo mogoče, je postalo mogoče: domoljubi iz AfD-ja so pometli s stranko gospe Merklove,"" je na družbenem omrežju Twitter zapisala vodja francoske skrajno desne stranke Nacionalna Fronta Marine Le Pen.
Vodja italijanske Severne lige Matteo Salvini pa je volitve v Nemčiji označil za ""fantastično"". ""Velik udarec za Merklovo in zmaga za Alternativo za Nemčijo, ki je povezana z ligo in Le Penovo,"" je zapisal na družbenem omrežju Facebook."
http://www.rtvslo.si/slovenija/vrhovni-sodniki-za-svojega-predsednika-predlagajo-rudija-stravsa/402000,prebežnik,236,"
					5. september 2016 ob 16:04
					Ljubljana - MMC RTV SLO","
G. C.
",Vrhovni sodniki za svojega predsednika predlagajo Rudija Štravsa,"Vrhovni sodniki so na občini seji za predsednika vrhovnega sodišča podprli vrhovnega sodnika svetnika Rudija Štravsa.
Na občni seji Vrhovnega sodišča Republike Slovenije, na kateri je bilo navzočih 30 vrhovnih sodnic in sodnikov, so izbirali med dvema kandidatoma za predsednika vrhovnega sodišča Vladimirjem Horvatom in Rudijem Štravsom.
V prvem krogu glasovanja sta oba kandidata dobila podporo, zato so glasovali o vprašanju, kateremu kandidatu se da prednost, in izbrali Rudija Štravsa. O izidu glasovanja bodo obvestili ministra za pravosodje, ki bo nadaljeval postopek izbire s pridobitvijo mnenja Sodnega sveta.
Kariera v civilnih zadevahŠtravs, ki bo letos dopolnil 63 let, je svojo sodniško kariero posvetil civilnim zadevam. Poklicno pot je začel v Kopru na takratnem temeljnem sodišču, delal je na civilnim oddelku. V drugi polovici 80. let je za nekaj let odšel v odvetništvo, nato pa se je leta 1999 zaposlil na koprskem višjem sodišču.
Kariero je nadaljeval na ljubljanskem višjem sodišču, junija 2004 pa je postal sodnik na civilnem oddelku vrhovnega sodišča. Konec 90. let in v začetku novega tisočletja je predaval na koprski visoki šoli za menedžment.
Štravs se je v medijih pojavljal predvsem ob postopku imenovanja Masleše za predsednika vrhovnega sodišča. Masleši je takrat del politike očital, da je bil kot preiskovalni sodnik prisoten na kraju ustrelitve prebežnika. V času imenovanja Masleše se je oglasil tudi Štravs, ki je bil v času ustrelitve sodelavec Masleše in trdil, da je Masleša z navdušenjem opisoval natančnost ustrelitve."
http://www.rtvslo.si/begunska-kriza/erjavec-turcija-prebeznikov-ne-bo-spuscala-v-evropo/401900,prebežnik,193,"
					3. september 2016 ob 18:04
					Bratislava - MMC RTV SLO, STA","
A. Č.
",Erjavec: Turčija prebežnikov ne bo spuščala v Evropo,"Slovenski zunanji minister Karl Erjavec je v Bratislavi potrdil, da jim je turški minister za zadeve EU-ja Ömer Celik zagotovil, da ne bodo spreminjali migracijske politike.
Glavna tema srečanja vodij diplomacij držav EU-ja v Bratislavi so bili odnosi z Ankaro po spodletelem vojaškem udaru v Turčiji. Vsi so po Erjavčevih besedah izrazili stališče, da je treba pogovore nadaljevati. Ob tem so poudarili, da mora Turčija izpolnjevati pogoje, ki določajo članstvo v EU-ju.
Za Slovenijo je pri tem pomembno predvsem izpolnjevanje dogovora med EU-jem in Turčijo o upravljanju migracijskih tokov, saj je ta dogovor zaustavil prvi migracijski val na zahodnobalkanski migracijski poti. Glede vizumske liberalizacije, ki je tudi del dogovora, je slovenski minister dejal, da mora Turčija spoštovati vse tehnične pogoje zanjo.
Če se bo zgodil nov množični prihod prebežnikov, pa ima ministrica za notranje zadeve Vesna Györkös Žnidar pripravljene ustrezne ukrepe, ki obsegajo nekatere tehnične in pa tudi zakonodajne ukrepe, je povedal in pristavil, da z ukrepi še ni podrobneje seznanjen.
Erjavec je ob tem povedal, da bo nov korak v dialogu s Turčijo tudi obisk turškega zunanjega ministra Mevlüta Cavusogluja, s katerim se bo ob robu Blejskega strateškega foruma srečal v torek."
http://www.rtvslo.si/evropska-unija/turski-minister-obstaja-soglasje-o-okrepljenem-sodelovanju-turcije-in-eu-ja/401885,prebežnik,561,"
					3. september 2016 ob 14:14,zadnji poseg: 3. september 2016 ob 15:42
					Bratislava - MMC RTV SLO, STA, Reuters","
K. Št., B. V.
",Turški minister: Obstaja soglasje o okrepljenem sodelovanju Turčije in EU-ja,"Turški minister za evropske zadeve Ömer Celik meni, da je srečanje z ministri EU-ja pokazalo ""močno soglasje"" glede okrepljenega sodelovanja z Brusljem, ki se je ohladilo po spodletelem puču.
Zunanji ministri EU-ja so se danes v Bratislavi srečali s turškim ministrom za evropske zadeve Ömerjem Celikom, s katerim so spregovorili o razmerah v Turčiji po spodletelem državnem udaru sredi julija. EU je sicer obsodil poskus udara, a je ob tem izrazil zaskrbljenost glede spoštovanja človekovih pravic ob številnih aretacijah po udaru. ""Kot posledica srečanja obstaja močno soglasje glede osredotočanja na pozitivno agendo in dodatno krepitev sodelovanja med Turčijo in EU-jem,"" je dejal Celik novinarjem po srečanju z ministri EU-ja.
Ankara EU-ju sicer očita, da je poskus udara obsodil premilo, preveč pozornosti pa naj bi namenil posledičnemu ukrepanju turških oblasti. Kot poroča Reuters, je Ankara po poskusu udara odpustila 80.000 javnih uslužbencev, številne pa je tudi aretirala.
Odnosi med EU-jem in Turčijo so napeti tudi zaradi pričakovanja te države, da bo Bruselj ukinil vizume za njene državljane, kar sta se dogovorila v marca sprejetem sporazumu o omejevanju prihoda prebežnikov iz Turčije v EU. Turški zunanji minister Mevlüt Cavusoglu je že konec julija zagrozil, da bo Turčija prenehala spoštovati sporazum, če vizumi ne bodo ukinjeni do oktobra.
Marčni dogovor med Brusljem in Ankaro sicer predvideva, da bodo vsi prebežniki, ki bodo po 20. marcu nezakonito prišli iz Turčije na grške otoke, vrnjeni v Turčijo. Hkrati bodo po načelu eden za enega iz Turčije v EU preselili enako število sirskih beguncev. Ob tem pa je EU Turčiji obljubil tudi finančno pomoč za oskrbo beguncev na njenem ozemlju.
Avstrija za prekinitev dogovoraTako slovaški zunanji minister Miroslav Lajčak, ki predstavlja trenutno predsedujočo državo Svetu EU-ja, kot evropski komisar za širitev Johannes Hahn sta na srečanju poudarila pomen pogovorov s Turčijo, za pomiritev odnosov med Brusljem in Ankaro. ""Smo na zelo dobri ravni pogovorov,"" je dejal Hahn, ki se bo naslednji teden skupaj z visoko zunanjepolitično predstavnico EU-ja Federico Mogherini odpravil na obisk v turško prestolnico.
Avstrija se medtem še naprej zavzema za prekinitev pristopnih pogajanj s Turčijo, a ostaja pri tem stališču osamljena. Večina drugih držav namreč meni, da bi prekinitev pogajanj pomenila zgolj dodatno nestabilnost v regiji, kar pa bi bilo po njihovem mnenju nespametno. Hahn je glede avstrijskih zahtev poudaril, da to trenutno ni najpomembnejša tema. Po njegovih besedah so pomembnejše teme begunska problematika, stabilizacija Turčije, vizumska liberalizacija in gospodarsko sodelovanje med Unijo in Turčijo. Kot še poroča hrvaška tiskovna agencija Hina, je belgijski zunanji minister Didier Reynders pred današnjim sestankom opozoril, da bo nadaljevanje uvajanja smrtne kazni v Turčiji pomenilo konec njenega približevanja EU-ju.
Dvodnevnega neformalnega srečanja zunanjih ministrov EU-ja se je udeležil tudi slovenski minister Karl Erjavec. Med drugim so si izmenjali tudi poglede na aktualni položaj v Turčiji in izpostavili strateško naravo odnosa med EU-jem in Turčijo, tudi v kontekstu obvladovanja migracij ter pomena Turčije za varnost in stabilnost v regiji s posebnim poudarkom na Siriji. Izrazili so tudi pričakovanje, da se bo sodelovanje med EU-jem in Turčijo na področju migracij nadaljevalo v skladu z dogovorom in akcijskim načrtom.
Spoštovanje dogovora iz MinskaV povezavi z Ukrajino in izvajanjem dogovorov iz Minska so izrazili podporo nadaljevanju pogovorov v t. i. normandijskem formatu ter poudarili pomembno vlogo Organizacije za varnost in sodelovanje v Evropi (Ovse). Izpostavili so, da je dogovore iz Minska treba spoštovati in nadaljevati napore, usmerjene v izpolnitev zavez in pričakovanj."
http://www.rtvslo.si/evropska-unija/zunanji-ministri-eu-ja-mehkeje-do-turcije-a-zaskrbljenost-ostaja/401854,prebežnik,545,"
					2. september 2016 ob 20:31
					Bratislava - MMC RTV SLO, Reuters","
B. V.
","Zunanji ministri EU-ja mehkeje do Turčije, a zaskrbljenost ostaja","Zunanji ministri EU-ja so se zbrali v Bratislavi, kjer so izrazili milejša stališča do Turčije, a zaskrbljenost zaradi čistk po poskusu udara ostaja.
Unija želi predvsem ohraniti sodelovanje s Turčijo pri omejevanju prihoda beguncev iz konfliktnih območij, kot je Sirija, v članice EU-ja, ki jih skrbi, da bi lahko Ankara zaradi slabšanja odnosov odstopila od sporazuma. Turčija EU-ju namreč očita, da je prepozno in premalo srčno obsodila poskus vojaškega udara, pri tem pa hitro kritizirala predsednika Recepa Tayyipa Erdogana zaradi posledičnih čistk v policiji, vojski, medijih in med akademiki.
Miroslav Lajčak, zunanji minister Slovaške, ki trenutno predseduje Uniji, je dejal, da mora skupnost popraviti odnose s Turčijo. Ministri 28 članic se bodo v soboto sešli s turškim ministrom za EU Ömerjem Celikom. ""Ni normalno, da obstaja po propadlem poskusu udara, ko smo izrazili močno solidarnost z izvoljenimi voditelji Turčije, vzajemna frustracija, namesto da bi se zbližali,"" je po poročanju Reutersa novinarjem dejal Lajčak. Po njegovih besedah je Turčija ""pomemben partner"", slovaški minister pa pričakuje, da bo sobotno srečanje prispevalo k ""normalizaciji vzdušja med EU-jem in Turčijo"". Lajčak je sicer priznal, da se bo srečanje s Celikom zgodilo ""dokaj pozno"", je poročala Slovenska tiskovna agencija.
Nemčija kritična do turškega posredovanja v SirijiMedtem je nemški zunanji minister Frank-Walter Steinmeier kritiziral turško neposredno vojaško posredovanje v Siriji, poudaril pa je tudi zaskrbljenost glede kršenja človekovih pravic. Kot je dejal, bodo od Turčije gotovo zahtevali spoštovanje načel vladavine prava v odzivih na poskus udara. V poskusu udara je sicer umrlo več kot 200 ljudi, oblasti pa so naknadno zaprle ali odpustile več deset tisoč ljudi, ki so domnevno simpatizirali s klerikom Fethullahom Gülenom. Klerika in njegove privržence namreč Ankara obtožuje, da stojijo za poskusom udara. Nekateri v EU-ju so bili sicer kritični in so opozarjali, da so oblasti poskus udara izkoristile za pregon kritikov predsednika Erdogana.
Turčiji se še vedno ponuja liberalizacija vizumskega režima, ki je pogojevana s spremembami turške protiteroristične zakonodaje, češ da je preohlapna z namenom zatiranja nasprotnikov oblasti. Ankara je sicer večkrat sporočila, da spremembe zakonodaje ne bo, pri tem pa se sklicuje na potrebo po obstoječi zakonodaji zaradi številnih terorističnih napadov, ki so v zadnjem letu pretresli državo.
Madžarska: Napad na stabilnost Turčije je napad na varnost EvropeA madžarski zunanji minister Peter Szijjarto je dejal, da so dobri odnosi z Ankaro ključnega pomena za ohranitev sporazuma, ki zaustavlja prihod prebežnikov v Evropo. ""Kdor napada stabilnost Turčije, bi napadel varnost Evrope, saj je Turčija trenutno tista, ki zaustavlja pritok prebežnikov v Evropo,"" je dejal.
Na drugi strani je Avstrija predlagala, naj EU prekine pristopna pogajanja s Turčijo zaradi zaskrbljenosti zaradi demokracije in gospodarskih zadev. Zunanji minister Sebastian Kurz je v Bratislavi tako dejal, da si Dunaj želi sodelovanja s Turčijo, a ne kot članico EU-ja. Odziv Ankare na poskus udara je bil po njegovih besedah ""zelo negativen"". Udar je sicer treba obsoditi, je dejal Kurz, a čistke in utišanje tistih, ki razmišljajo drugače, je po mnenju Dunaja napačna pot. Številni ministri so se danes sicer izrekli proti prekinitvi pristopnih pogajanj, poroča STA.
Nekateri ministri so poudarili potrebo po kombiniranju sodelovanja s Turčijo in izvajanja pritiska na področju demokratičnih standardov. ""Podpirati turške oblasti ne more biti ločeno od naše zaveze človekovim pravicam in vladavini prava. Moramo najti ravnotežje med tema zadevama,"" je dejal italijanski minister Paolo Gentiloni."
http://www.rtvslo.si/slovenija/koalicija-se-caka-na-predstavitev-skrajnih-ukrepov-ob-morebitnem-novem-prihodu-prebeznikov/401844,prebežnik,306,"
					2. september 2016 ob 18:57
					Ljubljana - MMC RTV SLO, STA","
L. L.
",Koalicija še čaka na predstavitev skrajnih ukrepov ob morebitnem novem prihodu prebežnikov,"Koalicija še ni seznanjena z ukrepi, ki jih je napovedala ministrica za notranje zadeve Vesna Györkös Žnidar, če se ponovno odpre balkanska migrantska pot. Koalicijski partnerji se bodo z ukrepi seznanili prihodnji teden.
Čeprav je položaj na področju migracij po navedbah ministrice trenutno miren, se ministrica boji, da je to le navidezno zatišje. Tako je že napovedala, da bo Slovenija morala sprejeti skrajne ukrepe, saj ni skupnih evropskih rešitev. S skrajnimi ukrepi naj bi Slovenija v spremenjenih razmerah lahko učinkovito upravljala množično ""nedovoljeno preseljevanje"".
Tako je že v pripravi sprememba zakona o tujcih, s katerimi bi spremenili postopke na tak način, da bi bilo vračanje tistih, ki ne izpolnjujejo pogojev za vstop v Slovenijo ali pa nezakonito prestopijo državno mejo. ""Dolžni smo poskrbeti, da ne postanemo žep,"" je poudarila ministrica.
DeSUS pozdravlja pripravo na valKoalicijski vrh se bo s predlaganimi ukrepi srečal prihodnji teden. Takrat bo ministrica partnerjem predstavila podrobno poročilo o razmerah na terenu ter morebitne scenarije, je povedala vodja poslanske skupine SMC-ja Simona Kustec Lipicer. Vodja poslanske skupine SD-ja Matjaž Han pa je dejal, da so v vladni koaliciji za zdaj seznanjeni le s tem, da bo ustanovljen urad za migracije.
Podobno tudi v DeSUS-u pričakujejo, da jih bo Györkös Žnidarjeva seznanila s podrobnostmi in načrtovano zakonodajo ter da bodo ukrepe tudi uskladili. Čeprav z načrti ministrstva niso seznanjeni, pa v drugi največji vladni stranki pozdravljajo navedbe, da se ministrstvo pripravlja na pričakovani drugi migrantski val.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/svet/oce-ajlana-kurdija-poziva-evropo-naj-ima-odprta-vrata-za-prebeznike/401827,prebežnik,900,"
					2. september 2016 ob 16:55
					Ljubljana, Rim, Zagreb - MMC RTV SLO, STA","
B. V.
","Oče Ajlana Kurdija poziva Evropo, naj ima odprta vrata za prebežnike","Abdulah Kurdi, oče triletnega Ajlana, ki se je pred letom dni utopil na begu iz Sirije v Grčijo, je Evropo pozval, naj ima odprta vrata za prebežnike. UNHCR medtem opozarja na umiranje beguncev v Sredozemskem morju.
Fotografija trupla sirskega dečka Ajlana na turški obali je pretresla svetovno javnost in spet opozorila na t. i. begunsko krizo. Takrat sta umrla tudi Ajlanova brat Galib in mati Rihan. Na poti iz Turčije na grški otok Kos je namreč njihov čoln potonil. Abdulah Kurdi je preživel in zdaj živi v severnem Iraku.
Kot je dejal, na svoja sinova misli vsak dan, prva obletnica (nesreča se je zgodila 2. septembra) pa je še posebej težka. ""Vsak dan mislim na njih, a danes sem se počutil, kot da sta prišla in spala ob meni. Zato sem spet žalosten,"" je dejal. Po njegovih besedah želja po pomoči beguncem po Ajlanovi smrti kljub ogorčenju ni trajala niti mesec dni. Razmere so se še poslabšale, vojna se je še bolj razdivjala, zaradi česar beži še več ljudi. Za BBC je Abdulah Kurdi dejal, da še vedno upa, da bodo svetovni voditelji ustavili vojno v Siriji.
Marca letos je turško sodišče dva Sirca obsodilo na štiri leta zapora zaradi Ajlanove smrti in smrti še štirih ljudi. Mufavaka Alabaš in Asem Alfrhad sta bila obsojena tihotapljenja ljudi, oproščena pa sta bila povzročitve smrti ""zaradi namerne malomarnosti"".
Leta 2015 več kot milijon beguncev iz TurčijeLeta 2015 je v EU iz Turčije s čolni prispelo več kot milijon beguncev, tisoči pa so na poti umrli. Letos marca je EU s Turčijo sicer sklenil sporazum o omejevanju beguncev na poti v EU, na tisoče prebežnikov pa v Evropo še vedno prihaja iz severne Afrike, predvsem Libije.
Agencija ZN-a za begunce (UNHCR) je spomnila, da je v prvih osmih mesecih letos na poti v Evropo Sredozemsko morje prečkalo okoli 281.740 ljudi. Število prebežnikov, ki prihajajo v Grčijo, se je kot posledica dogovora med EU-jem in Turčijo ter zaprtja balkanske begunske poti občutno znižalo - s prek 67.000 v januarju na 3.437 v avgustu.
V morju vsak dan izgine 11 ljudiŠtevilo prihodov v Italijo pa ostaja relativno nespremenjeno. Na italijanskih obalah je tako pristalo 115.000 prebežnikov. Lani je bilo število prihodov v enakem časovnem obdobju le malo večje, okoli 116.000. Če je število prispelih ljudi približno enako, pa je število umrlih na poti precej večje. Letos je med prečkanjem morja iz severne Afrike v Italijo umrl eden izmed 42 ljudi, lani pa eden izmed 52 ljudi. Leto 2016 je tako doslej najbolj smrtonosno leto v osrednjem Sredozemlju.
Možnosti, da človek pri prečkanju Sredozemskega morja umre, so kar desetkrat višje kot pri tistih, ki prečkajo morje med Turčijo in Grčijo. V Sredozemskem morju v povprečju vsak dan izgine 11 moških, žensk in otrok.
Unicef opozarja na kriminalceUnicef opozarja na okoriščanje kriminalcev z otroki begunci in migranti. Po ocenah te organizacije je od januarja lani okoli pol milijona otrok beguncev in migrantov pomoč poiskalo pri tihotapcih. Od tega je skoraj 100.000 otrok brez spremstva, zato so še bolj nagnjeni k zanašanju na tihotapce. Ti otroci pogosto ostajajo njihovi dolžniki, da bi dolgove poravnali, pa so izpostavljeni izkoriščanju.
Unicef je zbral podatke iz različnih virov. Podatki Eurostata, objavljeni ta teden, kažejo, da so od januarja 2015 otroci vložili več kot 580.000 prošenj za azil v Evropi. Nedavno poročilo Europola in Interpola pa ocenjuje, da so več kot 90 odstotkov poti prebežnikov na begu v EU organizirali tihotapci, ki delajo za kriminalne mreže.
Avstrija bo še bolj nadzirala svoje mejeMedtem Avstrija nadaljuje prizadevanja za preprečitev vstopa večjega števila prebežnikov na njeno ozemlje. ""To bomo preprečili z vsemi sredstvi, ki jih imamo na voljo,"" je za nemško tiskovno agencijo DPA zatrdil avstrijski notranji minister Wolfgang Sobotka.
Sobotka je še poudaril, da na avstrijsko odločenost ne bo vplival niti morebiten propad dogovora med EU-jem in Turčijo. ""Vsem mora biti jasno: migrantski val nima možnosti, da bi dosegel Avstrijo,"" je dejal. Kot je pojasnil, bo Avstrija, ko bo dosežena zgornja meja 37.500 prosilcev za azil, še bolj nadzirala svoje meje. ""Sprejeti so bili ustrezni preventivni ukrepi za ograjo,"" je dejal avstrijski notranji minister. Migrante, ki jih Dunaj označuje za ekonomske, ki so v državi nezakonito in je ne nameravajo zapustiti prostovoljno, čaka zaporna kazen, je opozoril.
Hrvaški minister: Žice ne boMedtem ko na Dunaju svarijo pred prihodom novih prebežnikov, je hrvaški notranji minister, ki opravlja tekoče posle, Vlaho Orepić v novem begunskem centru v Tovarniku novinarjem dejal, da tega za zdaj ne pričakujejo.
Hrvaški zunanji minister Miro Kovač je dejal, da bo Hrvaška v primeru varnostne potrebe na svoji meji postavila žico, čemur pa je Orepić nasprotoval. Kot je poudaril, žice ne bo. Po njegovih besedah je v srbskih begunskih centrih približno 1.500 ljudi, Madžarska pa, drugače od Hrvaške, vsak dan sprejme nekaj beguncev iz Srbije. ""To tudi govori o tem, da v tem trenutku ni nobene nevarnosti,"" je izjavil notranji minister.
Hrvaški portal index.hr je poročal, da se Hrvaška tiho pripravlja na morebitne množične migracije in da ni jasno, kako bo ravnala. Portal ponavlja ugibanja nekaterih hrvaških medijev, da so se hrvaški policisti iz Slavonije, ki so med turistično sezono pomagali svojim kolegam ob obali, predčasno vrnili v svoje policijske postaje ravno zaradi morebitnega množičnega prihoda prebežnikov. Ob tem na index.hr še dodajajo, da bodo oblasti vpoklicale tudi rezervne vojake z vzhoda države, ki jih nameravajo angažirati v primeru jesenskih poplav, kot tudi za logistično podporo policiji ob množičnem prihodu prebežnikov."
http://www.rtvslo.si/begunska-kriza/napoved-skrajnih-ukrepov-ce-se-migracijska-pot-spet-odpre-policija-isce-nove-varuhe-meje/401712,prebežnik,454,"
					1. september 2016 ob 14:20,zadnji poseg: 1. september 2016 ob 14:24
					Ljubljana - MMC RTV SLO, STA","
Al. Ma., L. L.
","Napoved skrajnih ukrepov, če se migracijska pot spet odpre. Policija išče nove varuhe meje.","Položaj na področju migracij je trenutno miren, a se notranja ministrica Vesna Györkös Žnidar boji, da je ""to zatišje le navidezno"". Če se bo migracijska pot znova odprla, bo Slovenija prisiljena sprejeti skrajne ukrepe.
V tem trenutku nihče ne more napovedati, kaj se bo na področju migracij dogajalo v prihodnje, je na novinarski konferenci dejala ministrica za notranje zadeve Vesna Györkös Žnidar. Če se bo migracijska balkanska pot znova odprla, so lahko posledice velikih razsežnosti. Po zaprtju balkanske poti so sicer v porastu klasične migracije, a je policija pri njenem odkrivanju zelo uspešna, je poudarila.
Tako izvajajo ukrepe na meji s Hrvaško in v notranjosti države, prav tako na meji ostajajo začasne tehnične ovire, saj še niso podani pogoji za njihovo odstranitev.
Policija išče novince za varovanje schengenske meje
Policija vabi k sodelovanju večje število kandidatov za policiste, ki bodo po uspešno zaključenem usposabljanju opravljali naloge varovanja schengenske meje. Kandidate, ki bodo izbrani, bodo zaposlili za določen čas, predvidoma v januarju 2017, ko bodo začeli usposabljanje, po usposabljanju pa bodo izbrane kandidate tudi zaposlili. Rok za prijavo na razpis je 15. september.
Tak prehod ""ni več sprejemljiv""Posledic morebitnega ponovnega odprtja balkanske poti se po njenih besedah zaveda celotna Evropa, a je skrb vzbujajoče, da nima hitrih in učinkovitih rešitev ter jasne vizije, kako se spoprijeti z migracijami. Slovenija pa v vseh mednarodnih participacijah po njenih besedah jasno podaja stališče, da prehod beguncev skozi državo, kot se je dogajalo v času drugega begunskega vala, zanjo ni več sprejemljiv.
Okoliščine so namreč tokrat bistveno drugačne, saj druge evropske države uvajajo močne omejevalne ukrepe, bistveno zaostrujejo azilno zakonodajo in pogoje vstopa.
Spremembe zakona o tujcihZaradi odsotnosti skupnih evropskih rešitev se na nove ukrepe pripravlja tudi Slovenija, je pojasnila Györkös Žnidarjeva. Po njenih besedah gre za skrajne ukrepe v primeru grožnje varnosti. Slovenija bi tako kot suverena država določila pogoje za vstop v državo. Tako na ministrstvu pripravljajo spremembe zakona o tujcih, s katerimi bi omogočili lažje vračanje prebežnikov, ki ne izpolnjujejo pogojev ali so nezakonito prestopili mejo.
Po besedah ministrice je treba omogočiti učinkovitejše vračanja tujcev v sosednje države in pri tem upoštevati nepredvidljiva ravnanja sosednjih držav. ""Dolžni smo poskrbeti, da ne postanemo žep,"" je poudarila Györkös Žnidarjeva. Pojasnila je, da je treba zmanjšati pritisk na azilni sistem in s tem tudi učinkovito pomagati tistim, ki mednarodno zaščito potrebujejo.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/evropska-unija/yildirim-po-obisku-schulza-ne-bo-sprememb-protiteroristicnega-zakona/401708,prebežnik,379,"
					1. september 2016 ob 13:48,zadnji poseg: 1. september 2016 ob 20:23
					Bruselj - MMC RTV SLO, Reuters","
K. Št., B. V.
",Yildirim po obisku Schulza: Ne bo sprememb protiterorističnega zakona,"Na obisku v Turčiji je bil predsednik Evropskega parlamenta Martin Schulz, ki se je srečal s turškim državnim vodstvom, s katerim je govoril tudi o zahtevanih spremembah turške protiteroristične zakonodaje. Turški premier je njeno ublažitev spet zavrnil.
Omilitev tega zakona je namreč eden izmed pogojev EU-ja za ukinitev vizumov za turške državljane. Binali Yildirim je poudaril, da bo njegova vlada vztrajala pri tem stališču, pri čemer je spomnil na serijo terorističnih napadov, ki so Turčijo pretresli v zadnjem letu dni. ""Evropski uniji in gospodu Schulzu smo dali jasno vedeti, da v trenutnih razmerah ne moremo spremeniti naše protiteroristične zakonodaje. Za nas gre v tem primeru za življenje in smrt,"" je dejal na novinarski konferenci s Schulzem.
EU vztraja, da mora Ankara spremeniti strogo varnostno zakonodajo, zaradi katere so za zapahi končali številni aktivisti, novinarji in akademiki. Schulz je sicer priznal, da imata strani glede tega različna stališča, a je po njegovem mnenju mogoče najti kompromisno rešitev, poroča francoska tiskovna agencija AFP.
EU bo pomagal Turčiji pri izpolnjevanju pogojevTurški minister za evropske zadeve Omer Celik je bil medtem danes jasen, da Turčija ne bo obnovila marčevskega dogovora z Evropsko unijo za omejevanje prihoda prebežnikov iz Turčije v EU, če Unija ne bo izpolnila svoje obljube o vizumski liberalizaciji. Po besedah ministra je Turčija v tej zadevi izpolnila svoje zahteve.
Evropski komisar za migracije, notranje zadeve in državljanstvo Dimitris Avramopulos je v odzivu dejal, da je Turčija v tem času napredovala v dogovoru za vizumsko liberalizacijo za turške državljane v EU-ju, da pa mora Ankara pred implementacijo izpolniti zahtevane pogoje, trenutno je zahtevana izpolnitev sedmih pogojev od skupno 72.
Komisar je zatrdil, da je EU ""zelo kmalu"" pripravljen pomagati Turčiji pri izpolnitvi teh pogojev, pri čemer ni navedel časovnice.
Pred dnevi je predsednik Evropske komisije Jean-Claude Juncker dejal, da bi EU lahko do 10. oktobra ukinil vizume za turške državljane, kot je bilo predvideno, a le, če bo Turčija spoštovala pogoje za vizumsko liberalizacijo. Prav tako se zavzema za pristopna pogajanja med Turčijo in EU-jem: ""Pa ne zato, ker bo Turčija v petih, desetih letih postala članica Unije, ampak zato, da bomo ostali v dialogu z državo."" Opozoril je še, da Turčija ne bi smela izkoriščati svojih protiterorističnih zakonov za zapiranje nedolžnih znanstvenikov in novinarjev, saj to ni boj proti terorizmu."
http://www.rtvslo.si/begunska-kriza/na-hrvaskem-se-pripravljajo-na-morebiten-nov-prihod-prebeznikov/401692,prebežnik,339,"
					1. september 2016 ob 11:51
					Zagreb - MMC RTV SLO, STA","
K. Št.
",Na Hrvaškem se pripravljajo na morebiten nov prihod prebežnikov,"Hrvaški notranji minister Vlaho Orepić je dejal, da je država pripravljena na morebiten nov prihod prebežnikov; neuradno naj bi že odpoklicali enote, ki so pomagale na obali, in jih poslale na mejo s Srbijo.
Na Hrvaškem poročajo, da je notranje ministrstvo v pripravah na morebitni prihod večjega števila prebežnikov vrnilo vse policiste v njihove policijske postaje v Slavoniji na vzhodu države, potem ko so bili razporejeni na obali kot pomoč med turistično sezono. Kot so pojasnili, so policiste vrnili domov, saj se turistična sezona bliža koncu in so se tako izognili nepotrebnim stroškom za dodatne policiste ob obali.
Hrvaški premier v odstopu Tihomir Orešković je med nedavnim srečanjem z nemško kanclerko Angelo Merkel ponovil, da Hrvaška nima zmogljivosti za sprejem večjega števila prebežnikov. Ob tem je dodal, da je stanje glede migracij na Hrvaškem stabilno in da ni znakov, da bi lahko izbruhnile težave. ""Kaj se bo zgodilo v dveh urah ali dveh dneh, pa ne ve nihče.""
Na Hrvaškem okoli 500 prebežnikovPolicisti na Hrvaškem so v torek in sredo ustavili 54 prebežnikov, ki so z območja Reke skušali nezakonito vstopiti v Slovenijo. Na območju Matuljev nedaleč od mejnega prehoda Jelšane so ustavili skupino, v kateri so bili državljani Albanije in Afganistana. Za prebežnike, ki so jih ustavili v Gorskem Kotarju na območju Čabra, medtem še ugotavljajo identiteto in druge okoliščine, je sporočila primorsko-goranska policijska uprava na svoji spletni strani.
Na Hrvaškem je trenutno približno 500 prebežnikov, med katerimi je nekaj več kot 200 prosilcev za azil. Drugi čakajo na izročitev v države, iz katerih so prišli na Hrvaško.
Madžarska gradi drugo ograjoAli bo v Evropo znova prišlo več beguncev in migrantov, bo odvisno predvsem od uspeha sporazuma o zajezitvi migracij med Evropsko unijo in Turčijo kot tudi od nemške politike.
Medtem je Madžarska napovedala, da bo zgradila dodatne žične ograje ob meji s Srbijo, kjer je po navedbah tamkajšnje komisije za begunce in migracije trenutno nekaj več kot 4.000 prebežnikov. Večjega pritiska na srbske meje pa ni. Madžarska vsak dan spusti v državo približno 30 prebežnikov iz Srbije."
http://www.rtvslo.si/begunska-kriza/stevilo-prihodov-prebeznikov-iz-libije-v-italijo-znatno-manjse-kot-lani/401657,prebežnik,799,"
					31. avgust 2016 ob 18:43,zadnji poseg: 31. avgust 2016 ob 20:29
					Bruselj - MMC RTV SLO, STA","
B. V.
",Število prihodov prebežnikov iz Libije v Italijo znatno manjše kot lani,"V zadnjih dneh je viden porast števila prebežnikov, ki so v Italijo prispeli iz Libije, a te številke so še vedno znatno nižje kot v enakem obdobju lani. Medtem želi Danska možnost zavračanja prosilcev za azil na mejah.
Eden od razlogov za povečan prihod nezakonitih migrantov čez Sredozemlje v Italijo v zadnjih dneh bi bil lahko spremenjen način delovanja tihotapcev ljudi, ki na čolnih sedaj prevažajo veliko več ljudi kot prej, je pojasnila predstavnica Evropske komisije Natasha Bertaud.
Nedovoljenih prihodov prebežnikov je sicer bistveno manj kot v enakem obdobju lani, je še dejala. Razlika v primerjavi z lani je sicer tudi v sodelovanju komisije z Italijo pri vzpostavljanju t. i. žariščnih točk za prebežnike in v pripravljenosti italijanskih oblasti na obravnavo večjega števila prebežnikov.
Italijanska obalna straža je medtem sporočila, da so v Sredozemskem morju rešili še okoli 1.800 prebežnikov in v napihljivem čolnu našli tri trupla. Italijanska obalna straža in vojna mornarica sta izvedli 12 reševalnih akcij. Ta teden je tako italijanska obalna straža rešila že okoli 12.000 prebežnikov, kar je nenavadno visoka številka. Skoraj 7.000 so jih rešili v ponedeljek, še 3.000 pa v torek, poroča nemška tiskovna agencija DPA.
Egiptovske oblasti sicer opozarjajo, da se vse več Sircev namesto v Turčijo zdaj zateče v Egipt in da to morda kaže na spremembo begunske poti, česar pa v Evropski komisiji niso mogli potrditi. Natasha Bertaud je pojasnila, da za zdaj nič ne kaže, da bi v primeru sirskih beguncev prihajalo do fragmentacije ali preusmerjanja poti drugam kot v Turčijo.
Po podatkih komisije je bilo v skladu z marčevskim dogovorom med EU-jem in Ankaro nazadnje v Turčijo iz Grčije vrnjenih osem Sircev, ki v Grčiji niso želeli zaprositi za azil, je še povedala predstavnica komisije. V skladu z omenjenim dogovorom o omejevanju prihoda beguncev iz Turčije v EU bo Unija za vsakega sirskega begunca, vrnjenega iz Grčije v Turčijo, iz te države na ozemlje Unije preselila drugega begunca oziroma begunko iz Sirije.
Danska želi lažje zavračanje prosilcev za azilMedtem se danska vlada pripravlja na morebiten porast prebežnikov, ki bi želeli vstopiti na Dansko. Vlada je tako predlagala zakon, s katerim bi lahko na mejah zavračala prosilce za azil, če bi njihovo število močno naraslo. ""Biti moramo sposobni obvladovati pritisk,"" je po poročanju francoske tiskovne agencije AFP dejala danska ministrica za integracijo Inger Stojberg. ""Zato uvajamo zasilno zavoro, s katero bomo lahko prosilce za azil zadržali na mejah,"" je poudarila. Ukrep so sprejeli po zgledu Norveške, ki je podoben korak storila v začetku letošnjega leta.
Vlada je napovedala tudi, da želi prebežnikom otežiti postopke za pridobivanje nekaterih socialnih ugodnosti, hkrati pa olajšati postopke za vračanje tistih, ki so jim prošnjo za azil zavrnili, v domovino. Poostriti namerava tudi varnost v azilnih centrih. ""Čeprav je številka nižja od pričakovane, je 10.000 prosilcev za azil še vedno preveč, zato želimo njihovo število zmanjšati,"" je poudarila ministrica.
V začetku leta so na Danskem že sprejeli nekaj ukrepov proti prebežnikom. Med njimi je tudi pooblastilo policiji, da lahko prebežnikom zaseže vrednejše predmete ali denar, s čimer nato krijejo stroške njihove namestitve.
Nov vladni predlog je del dolgoročnega gospodarskega načrta, s katerim je manjšinska vlada skušala najti ravnotežje med pozivi k zaostritvi priseljenske zakonodaje in zahtevami za znižanje davkov. Protipriseljenska Danska ljudska stranka (DPP) je od vlade namreč zahtevala, naj zaostri priseljensko zakonodajo, vladni zavezniki na desnem političnem krilu pa vztrajajo pri znižanju davkov, čemur DPP nasprotuje.
Danska je letos sprejela 4.700 prosilcev za azil, do konca leta pa bo ta številka po pričakovanjih narasla na 10.000. To je še vedno za več kot polovico manj kot lani, ko je prejela 21.000 prošenj za azil, veliko število prebežnikov pa je med drugim pripeljalo do kaotičnih razmer, ko so ljudje kar po avtocestah skušali peš doseči Švedsko, ki ima milejšo azilno politiko.
Na Bavarskem proti getomSpremembe na tem področju se obetajo tudi v nemški zvezni deželi Bavarska. Tamkajšnje oblasti bodo prosilcem za azil od četrtka dalje določale kraj bivanja za obdobje treh let. S tem želijo preprečiti, da bi se migranti naseljevali predvsem v večjih mestih, poroča nemška tiskovna agencija DPA. Ukrep bo veljal za vse prosilce za azil razen za tiste, ki so na usposabljanju za določeno delovno mesto ali so zaposleni in delajo več kot 15 ur tedensko.
""Določitev kraja bivanja nam bo omogočila, da bodo migranti na Bavarskem živeli z nami, ne vzporedno z nami,"" je poudarila bavarska ministrica za socialne zadeve Emilia Müller. ""Na ta način se bomo lahko izognili oblikovanju vzporednih skupnosti, obenem pa spodbujali vključevanje migrantov v družbo po vsej Bavarski,"" je pojasnila.
Novo pravilo so uvedli na podlagi zakona o integraciji, ki ga je nemška vlada sprejela v začetku avgusta. Bavarska je prva od 16 nemških zveznih dežel, ki se je odločila za določanje kraja bivanja. Nemčija je lani sprejela 1,1 milijona migrantov, med njimi največ prav Bavarska."
http://www.rtvslo.si/slovenija/policija-intervencijske-patrulje-oborozuje-s-kamerami/401539,prebežnik,539,"
					31. avgust 2016 ob 18:00
					Ljubljana - MMC RTV SLO","
Jure Brankovič
","Policija intervencijske patrulje ""oborožuje"" s kamerami","Manj nasilja in manj pritožb pričakuje policija ob začetku uporabe osebnih kamer policistov, ki jih po novem praviloma nosijo ob protestih ali nogometnih tekmah ter v patruljah, ki se prve odzivajo na nujne pozive.
Osebna kamera oziroma bodycam je v tujini pogosto že redna oprema policistov, saj po izkušnjah že samo snemanje bistveno zmanjša tako možnost napada na policiste kot prekoračitev policijskih pooblastil. Po zagotovilih dobavitelja kamer Slovenski policiji Revelamedia se število pritožbe zoper delo policistov tako zmanjša kar za 90 odstotkov. Na začetku leta je začela takšno opremo uporabljati tudi Slovenska policija, ki je nabavila 30 tovrstnih kamer, dolgoročno pa načrtuje vsaj 120 takšnih kompletov, pojasnjuje vodja sektorja za policijska pooblastila Robert Ferenc.
Policist mora opozoriti, da snema postopekKamera ne snema neprestano, temveč jo policist vključi v posebnih okoliščinah. ""Stranke v postopku mora policist opozoriti, da celoten postopek snema,"" pojasnjuje Ferenc, ki pa za zdaj še nima uporabnih povratnih informacij s terena, koliko se prvih trideset sploh uporablja. Ker smo tako opremljene policiste opazili med sobotnim nenapovedanim protestnim shodom v Ljubljani, smo preverili, kakšna je uporabna vrednost posnetkov. ""Prve izkušnje so zelo pozitivne. Manj je napadov na policiste, manj prekoračitve pooblastil, manj je tudi tako imenovanih škodoželjnih pritožb zoper delo policistov,"" pojasnjuje Ferenc.
Posnetke hranijo 45 dniCeloten postopek uporabe posnetkov bo sicer tudi papirnato zelo zahteven, saj bo treba vsak posnetek za nadaljnjo uporabo po prihodu na postajo prenesti v poseben računalniški program, kjer se hrani 45 dni. Ravno toliko, kot traja pritožbeni postopek zoper delo policistov. V primeru posnetega prekrška ali kaznivega dejanja se bo material hranil dlje.
Kaj je mogoče s posnetki početi?Čeprav policije po svetu redno objavljajo posnetke dela policije na spletu, pri nas to ne bo tako samoumevno. »Ne, ni dovoljeno. Smo zelo zadržani do tovrstnih posnetkov. Javnost ima pravico do nadzora nad delom policistov. S tem se javnost lahko seznani. Bistveno drugače pa je pri državljanih, ki se znajdejo na tem posnetku. Tukaj ni podlage, da se samoumevno objavi na spletu, razen v izjemnih situacijah,«pojasnjuje informacijska pooblaščenka Mojca Prelesnik.
Več zasebnosti v postopkih, manj na prireditvahUporaba je po njenih besedah v zakonu zelo natančno določena. ""Uporablja se za dokazovanje kaznivih dejanj in prekrškov, za spremljanje zakonitosti uporabe policijskih pooblastil in spremljanje javnih dogodkov, ki so varnostno vprašljivi,"" je povedala Mojca Prelesnik. Kam torej sodijo posnetki policijskih vozil za nadzor prometa, ki jih policija redno objavlja? ""Pri tistih je ključno, da ne gre za določene oziroma določljive posameznike. Ko je tablica zamegljena, identiteta ni znana,"" pravi Prelesnikova. Manjšo mero zasebnosti pri objavi posnetkov pa lahko po njenem pričakujejo ljudje na javnih prireditvah oziroma zborovanjih. ""Tam udeleženec računa, da je posnet. Popolnoma drugače je, če gre za posamezni postopek policije,"" je prepričana informacijska pooblaščenka.
Odmevni posnetki v tujiniV ZDA so sicer odmevali posnetki, ki so pojasnili okoliščine streljanja policistov na pogosto neoborožene prebežnike. Hkrati številni kažejo tudi na nevaren policijski vsakdan, ki se dnevno soočajo z napadi. Na Hrvaškem je odmeval posnetek policista, ki je s strokovnim prijemom podrl na tla in vklenil 66-letnico, ki je prečkala cesto pri rdeči luči in se nato ni želela identificirati. Čeprav nadzor ni zaznal napake v delu policista, sta se tako nato notranji minister Ranko Ostojić kot policist gospe pozneje opravičila za sicer zakonito, a nepotrebno uporabo sile."
http://www.rtvslo.si/svet/v-zadnjih-24-urah-iz-turcije-v-grcijo-prislo-462-prebeznikov/401562,prebežnik,590,"
					30. avgust 2016 ob 17:01
					Atene, Oslo, Budimpešta - MMC RTV SLO, STA","
B. V.
",V zadnjih 24 urah iz Turčije v Grčijo prišlo 462 prebežnikov,"Število prebežnikov, ki iz Turčije prispejo na grške otoke, je močno naraslo. V zadnjih 24 urah je tako prispelo 462 ljudi, gre pa za največje število novih prebežnikov v enem dnevu po marčevskem dogovoru EU-ja in Turčije.
Nemška tiskovna agencija DPA poroča, da je v prejšnjem tednu povprečno dnevno število prihodov prebežnikov znašalo 74. Grška delovna skupina za begunsko krizo je sicer sporočila, da skokovit porast prihodov nadzorujejo, upajo pa, da gre za posledico ugodnega vremena, ne za ravnanje turških oblasti.
Dogovor EU-ja s Turčijo med drugim določa, da Ankara sprejme nazaj enega begunca, ki je prispel v Grčijo, v zameno za enega sirskega begunca, ki ga Unija sprejme iz Turčije na bolj urejen način. Dogovor predvideva tudi milijardno pomoč EU-ja Turčiji, odpravo vizumov za turške državljane na potovanjih v Unijo ter pospešitev pristopnih pogajanj Turčije z EU-jem.
Norveška bi lahko zavrnila polovico prosilcev za azilNa Norveškem je letos za azil zaprosilo 31.000 ljudi, v državi pa načrtujejo, da bi lahko polovici zavrnili prošnje in jih izgnali. ""Nekateri morda mislijo, da 31.000 prosilcev za azil pomeni 31.000 beguncev, ki bi se morali integrirati v norveško družbo, toda v resnici do dovoljenja za bivanje niso upravičeni vsi,"" je v svojem blogu zapisal direktor norveškega urada za priseljevanje Frode Forfang. Število zavrnjenih prosilcev bi lahko preseglo 15.000, poroča nemška tiskovna agencija DPA.
Država medtem na meji z Rusijo gradi 300-metrsko ograjo, s katero bi ustavila morebiten prihod prebežnikov. Norveška gradi ograjo na mejnem prehodu Storskog, gradnjo pa so po navedbah tiskovnega predstavnika norveške policije začeli 22. avgusta. Storskog leži na tako imenovani arktični poti, po kateri je lansko jesen na Norveško prispelo več tisoč prebežnikov, od decembra pa skoraj nihče več. Po navedbah predstavnice ministrstva za integracijo letos območja prehoda najverjetneje ni prečkal niti en prebežnik, a se je vlada za gradnjo vseeno odločila, saj je ""lani v tem času prispelo zelo veliko ljudi"". Na Norveškem je po poročanju norveške televizije NRK vsak tretji prebežnik iz Sirije.
Madžarski minister: Migrantska kriza je grožnjaMedtem je madžarski zunanji minister Peter Szijjarto izjavil, da je v razpravi o prihodnosti Evropske unije glavna prioriteta varnost in da je treba zavreči politiko, ki spodbuja množično priseljevanje. ""Politiko, ki spodbuja množično priseljevanje, bi morali zavreči, ker je migrantska kriza grožnja, dolžnost Madžarske pa je, da se zaščiti,"" je po poročanju madžarske tiskovne agencije MTI izpostavil minister.
Szijjarto je še dejal, da Madžarska nasprotuje prenosu novih pooblastil na Bruselj, ker so po njegovih besedah prišli najboljši odgovori na izzive, s katerimi se spoprijema EU, z nacionalne, ne pa z evropske ravni. Obenem je poudaril, da morajo evropske zakone spoštovati vse države članice. ""Madžarska se ne strinja z dvojnimi standardi in niti s tem, da neko državo članico lahko kritizirajo zaradi spoštovanja pravil,"" je dodal.
Szijjarto je govoril na konferenci v Budimpešti, na kateri so bili navzoči tudi zunanji ministri Poljske, Češke, Slovaške, ki so skupaj z Madžarsko članice Višegrajske skupine. ""Višegrajska skupina je zveza, ki je dovolj pogumna, da stvarem da pravo ime in govori odkrito, ne pa licemerno in politično korektno,"" je menil Szijjarto in poudaril, da so članice Višegrajske skupine v razpravi o prihodnosti EU-ja skupaj postale pomemben akter.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/v-dveh-dneh-v-sredozemskem-morju-resenih-skoraj-10-000-ljudi/401509,prebežnik,336,"
					30. avgust 2016 ob 08:04,zadnji poseg: 30. avgust 2016 ob 21:31
					Rim, Tripoli - MMC RTV SLO","
K. Št., B. V.
",V dveh dneh v Sredozemskem morju rešenih skoraj 10.000 ljudi,"Potem ko je italijanska obalna straža rešila 6.500 prebežnikov pred obalo Libije, je bilo v morju med Sicilijo in Tunizijo rešenih še okoli 3.000 ljudi.
Italijanska obalna straža je v ponedeljek izvedla največjo reševalno akcijo do zdaj, v kateri je pred obalo Libije rešila kar 6.500 prebežnikov, ki so bili predvsem iz držav Afriškega roga. Le dan pozneje pa je rešila še okoli 3.000 prebežnikov, in sicer v morju med Sicilijo in Tunizijo.
V torek je šlo za 30 ločenih reševalnih operacij. Ljudje so potovali na več deset barkah, med njimi so bili tudi številni gumenjaki. Niso še znani podatki, od kod prihajajo rešeni prebežniki, poroča Reuters.
Ponedeljkova operacija, v kateri je sodelovalo 40 usklajenih reševalnih akcij, je potekala okoli 20 kilometrov od libijskega mesta Sabrata. V njej so sodelovale Italija, Evropska agencija za upravljanje in operativno sodelovanje na zunanjih mejah držav članic Evropske unije Frontex ter nevladni organizaciji Zdravniki brez meja s sedežem v Ženevi in Proactiva Open Arms iz Barcelone, poroča BBC.
Italijanska obalna straža je objavila tudi nekaj dramatičnih posnetkov reševalnih operacij. Na enem je videti prenapolnjeno ribiško ladjo, na kateri je okoli 700 ljudi. Nekaj se jih v reševalnih jopičih kar vrže v vodo in plava proti reševalcem.
Libija, zibelka tihotapcevLani je v Evropo prispelo več kot milijon prebežnikov, večinoma iz Sirije. Po marčevskem dogovoru med EU-jem in Turčijo o zajezitvi migracij se je prihod prebežnikov po t. i. balkanski poti skorajda ustavil, a se zato preusmeril na še nevarnejšo sredozemsko pot. Libija, ki je vse od uboja voditelja Moamerja Gadafija v razsulu, je postala prikladna država za tihotapce z ljudmi.
Nevarna pot čez Sredozemsko morje, na kateri je letos umrlo 2.726 ljudi, okoli 106.000 pa jih je prispelo pred italijansko obalo (po podatkih ZN-a in italijanske obalne straže 112.500), je za številne prebivalce iz Eritreje, Somalije, Nigerije, Gambije in drugih zahodnoafriških držav edina pot v zanje boljši svet.
Od začetka leta 2014 je v Italijo iz severne Afrike uspešno prispelo več kot 400.000 ljudi, ki so bežali pred nasiljem in revščino."
http://www.rtvslo.si/kultura/drugo/nagrado-za-politicne-karikature-je-prejel-begunec-v-avstraliji/401404,prebežnik,558,"
					28. avgust 2016 ob 18:56
					Sydney - MMC RTV SLO, Reuters","
N. Ar.
",Nagrado za politične karikature je prejel begunec v Avstraliji,"Letošnjo nagrado za pogum pri politični karikaturi je dobil 25-letni iranski begunec, ki je v karikaturah upodobil svoje bivanje v zloglasnem centru za pridržanje prosilcev za azil v Papui Novi Gvineji. Taborišče na malem otoku Manus je poleg otoka Nauru mesto, kamor avstralska vlada pošlje vse, ki v Avstralijo pridejo nezakonito z ladjo ali čolnom in želijo tam zaprositi za azil. Avstralska migrantska politika, ki velikemu številu beguncev tako odreka dobrodošlico, je že nekaj časa tarča očitkov, začetek programa pa je na ulice po vsej državi pognal na tisoče protestnikov. Ker se ti centri omenjajo predvsem v povezavi z obupnimi razmerami, nasiljem, spolnimi zlorabami - v zadnjem času je avstralska izpostava britanskega časopisa Guardian objavila tudi več kot 8.000 strani dolge Naurujske dokumente -, so bili pritiski po zaprtju azilnega doma veliki in avstralski minister za priseljevanje je na srečanju s papuanskim premierjem sprejel dogovor, da se center zapre, a za zdaj se še ne ve, kdaj in kakšne bodo nadaljnje rešitve. Usoda 800 beguncev je tako popolnoma nejasna. Dokumentiranje neznosnih razmer Svoje triletno bivanje v tem centru je v karikaturah orisal 25-letni Ali, ki ustvarja pod imenom Eaten Fish. Ali je iz Irana zbežal zaradi strahu pred vladnim preganjanjem, bil pa je tudi bolan in je potreboval specialistično zdravniško pomoč. Po treh letih je z njegovim zdravjem le še slabše. Bori se z obsesivno-kompulzivno motnjo, posttravmatskim stresnim sindromom in izčrpavajočimi napadi panike. Strokovno zdravniško mnenje izraža, da je travma posledica iskanja azila, njegovo stanje pa se je poslabšalo zaradi pomanjkanja zadovoljive nege na otoku. Postal je tarča nadaljnjega nasilja, vključno s spolnimi napadi. Nagrajujejo prav ogrožene karikaturiste Mednarodna mreža za pravice karikaturistov (CRNI) je sporočila, da Alijevo delo izraža veliko mero poguma v dokumentiranju življenja znotraj avstralskega taborišča.
""Seže skozi tančico skrivnosti in molka ter plasti ograj na način, na katerega lahko le nadarjen umetnik spregovori od znotraj,"" so zapisali pri mreži. Kot so še zapisali, verjamejo, da bo njegovo delo prepoznano kot izredno pomembno v dokumentiranju in predajanju sporočila o zlorabah človeških pravic in mučni vsakodnevni agoniji v tem zloglasnem in nezakonitem taborišču.
Mreža karikaturistov kot organizacija za mednarodne pravice s svojo letno nagrado išče prav takšne ustvarjalce in jih nagradi za njihov individualni boj v izražanju svobode posameznih pravic. Ne nagrajujejo karikatur, temveč karikaturiste, ki ustvarjajo ob grožnji ali napadu. Poleg tega pa mreža več kot 600 ilustratorjev podpira in brani karikaturiste, ki se spopadajo s cenzuro, zastraševanji, nasiljem, zaporom, smrtjo.
Še hujše posledice ""Eaten Fish je bil sposoben ustvariti niz karikatur, s katerimi dokumentira neizgovorjene zlorabe, nasilne varnostnike in upravitelje v centru,"" je izjavi zapisal predsednik mreže. ""Zaradi tega je bil podvržen pretepanju, odrekanju hrane in še hujšim ponižujočim ukrepom varnostnikov."" Ali je nekaj karikatur o tamkajšnjih razmerah objavil že v časopisu The Guardian.
V podporo karikaturistu je tudi skupina avstralskih karikaturistov s svojimi karikaturami pozivala avstralsko vlado, da ga izpustijo in mu v Avstraliji nudijo ustrezno zdravljenje. Karikaturistova avstralska odvetnica Janet Galbraith je povedala, da mu nagrada pomeni ogromno, prav tako pa predstavlja obtožbo avstralskega programa za pridržanje prebežnikov. Z nagrado so tudi v preteklih letih izpostavili karikaturiste, ki so bili zaprti ali so zaradi svojega dela celo izginili. Avstralski oddelek za imigracije in zaščito mej je medtem že zavrnil trditve CRNI-ja in zagovarjal ustrezno delovanje centra. ""Oddelek trenutno nima nobenih dokazov, da bi bile katere koli od teh obtožb resnične,"" so sporočili."
http://www.rtvslo.si/svet/nemcija-letos-pricakuje-se-do-300-000-prebeznikov/401368,prebežnik,379,"
					28. avgust 2016 ob 08:59,zadnji poseg: 28. avgust 2016 ob 12:27
					Berlin - MMC RTV SLO","
B. V.
",Nemčija letos pričakuje še do 300.000 prebežnikov,"Vodja nemškega Zveznega urada za migracije in begunce pričakuje, da bo letos v Nemčijo prišlo še do 300.000 prebežnikov. Lani jih je prišlo več kot milijon z Bližnjega vzhoda, iz Afganistana in Afrike.
Vodja urada za migracije in begunce Frank-Juergen Weise je za Bild am Sonntag dejal, da bi prihod še do 300.000 ljudi pomenil izziv za njegov urad, prepričan pa je, da bo število prišlekov v tem okviru.
Weise je še dodal, da si bo Nemčija prizadevala čim več teh ljudi vključiti v trg dela, vendar bo integracija migrantov v nemško družbo ""trajala dolgo in bo veliko stala"".
Nemško notranje ministrstvo je sporočilo, da je v prvih šestih mesecih tega leta za azil v Nemčiji zaprosilo več kot 390.000 ljudi, pri čemer ni jasno, koliko od teh ljudi je morda prišlo v državo že leta 2015, poroča BBC.
Ena od javnomnenjskih anket ta mesec je pokazala, da nekaj več kot pol prebivalcev Nemčije misli, da je begunska politika kanclerke Angele Merkel slaba, dvignila se je tudi podpora protipriseljenskim skupinam. V soboto so tako pripadniki skrajne desnice v Berlinu na brandenburških vratih razvili transparent in protestirali proti ""islamizaciji"" Nemčije.
Polovica ljudi ne želi več Angele MerkelPo anketi, ki jo je v nedeljo objavil Bild am Sonntag, pol ljudi v Nemčiji ne želi, da bi bila Angela Merkel kanclerka še četrti mandat po volitvah naslednje leto. 42 odstotkov od 501 vprašanega pa želi, da Angela Merkel ostane kanclerka.
Novembra lani je v anketi časopisa imela kanclerka nekoliko večjo podporo. Takrat jo je na položaju podpiralo 45 odstotkov vprašanih, 48 pa jih je bilo proti. Angela Merkel je v torek objavljenem intervjuju za regionalne časopise dejala, da bo svoje načrte glede kandidiranja na volitvah leta 2017 oznanila ""ob ustreznem času"".
SPD se že distanciraAngela Merkel ima težave tudi znotraj koalicije. Zaradi njene migrantske politike se je od kanclerke namreč dodatno distanciral tudi podkancler Sigmar Gabriel, predsednik socialdemokratov (SPD), ki skupaj s konservativno unijo CDU/CSU tvorijo vladno koalicijo.
Kot je dejal v pogovoru za televizijo ZDF, je kanclerkina stranka podcenila izzive krize, poroča nemška tiskovna agencija DPA. ""Vedno smo trdili, da je nepredstavljivo, da bi Nemčija lahko sprejela milijon ljudi na leto,"" je dejal Gabriel. Po navedbah opazovalcev gre že za del predvolilne kampanje pred zveznimi parlamentarnimi volitvami, ki bodo prihodnje leto."
http://www.rtvslo.si/evropska-unija/cerar-razvojne-teme-odvisne-od-zaustavitve-nezakonitih-migracijskih-tokov/401310,prebežnik,522,"
					27. avgust 2016 ob 08:29,zadnji poseg: 27. avgust 2016 ob 18:29
					Berlin - MMC RTV SLO, STA","
K. S., B. V.
","Cerar: Razvojne teme odvisne od zaustavitve ""nezakonitih migracijskih tokov""","Premier Miro Cerar se je v Berlinu sešel z nemško kanclerko in kolegi iz Avstrije, Bolgarije in Hrvaške na temo prihodnosti EU-ja po izstopu Velike Britanije iz Unije. Cerar je pozval k enotnemu in močnemu EU-ju.
""Želimo si, da gre Evropska unija naprej, da ostane enotna in postane še močnejša, še posebej v razvoju gospodarstva,"" je dejal Cerar, ki se je na gradu Meseberg blizu Berlina sešel z nemško kanclerko Angelo Merkel, avstrijskim kanclerjem Christianom Kernom, odhajajočim hrvaškim premierjem Tihomirjem Oreškovićem in bolgarskim premierjem Bojkom Borisovom.
Slovenski premier je posebej izpostavil vprašanje migracij in varnosti evropskih državljanov. ""Tukaj moramo doseči enotnost in solidarnost, Evropa se mora na te izzive odzivati bolj povezano,"" je poudaril za slovenske medije.
Cerar: Razvoj odvisen od zaustavljanja prebežnikov""Če ne bomo ustrezno rešili vprašanja migracij in varnosti, če ne bomo na zunanjih mejah EU-ja zaustavili nezakonitih migracijskih tokov in če ne bomo dovolj učinkoviti v državah izvora, potem enostavno ne bo dovolj časa in energije, da bi se dovolj posvetili razvojnim temam,"" je dejal premier.
Glede gospodarskega razvoja je izpostavil digitalizacijo, spregovoril pa je tudi o mladih in podal nekaj predlogov, kako bi jim v Evropi omogočili več izmenjav in več perspektiv pri zaposlovanju.
Slovenija v skladu z evropskimi vrednotami pri migrantski problematikiPremier je poudaril, da Slovenija ostaja v krogu jedrnih držav EU-ja, ki tvorijo schengensko in evrsko območje. ""Imamo enaka stališča kot ustanovne članice EU-ja do evropskih vrednot. Slovenija to vsak dan dokazuje s svojim ravnanjem, tako pri migrantski problematiki kot pri javnofinančnih zavezah in drugem delovanju v okviru EU-ja,"" je zatrdil Cerar.
Po njegovih besedah je Slovenija povezovalni člen, saj je odprta v komunikaciji do višegrajske skupine kot tudi do jedrnih držav Unije. ""Slovenija nima nobenih težav v komunikaciji in dobro sodeluje z vsemi."" Se pa Evropa ne sme cepiti, tudi če imamo takšne neformalne skupine, moramo delovati kot sedemindvajseterica, zavzeti odločna in konstruktivna stališča do teh izzivov, ki so pred nami, in tudi na ta način nastopiti na pogajanjih z Veliko Britanijo o njenem izstopu iz EU-ja, je še dejal.
Srečanje v Berlinu je eden v nizu posvetov, ki jih organizira nemška kanclerka na temo oblikovanja stališč do prihodnosti EU-ja. Angela Merkel je niz posvetovanj pripravila pred neuradnim vrhom sedemindvajseterice, ki bo v Bratislavi 16. septembra. Diplomatsko ofenzivo je sprožila v ponedeljek s srečanjem z italijanskim premierjem Matteom Renzijem in francoskim predsednikom Francoisom Hollandom v Italiji. Nato je potovala v Talin in nadaljevala pot v Prago in Varšavo, kjer se je sešla z voditelji višegrajskih držav. Zvečer bo gostila še predsednike Nizozemske, Švedske, Finske in Danske.
Po Berlinu še na Nizozemsko in LuksemburgZa oblikovanje stališč se je Cerar v petek v Ljubljani na delovnem posvetu srečal s slovenskimi strokovnjaki in poznavalci delovanja oziroma zgodovine EU-ja. Razpravljavci so si bili enotni, da nam je v interesu takšna Unija, ki bo dobra tudi za Slovenijo - močna, enotna in odprta v svet.
Cerar bo posvet o tem, kaj čaka EU, nadaljeval tudi v okviru številnih drugih sestav. V ponedeljek bo obiskal Nizozemsko in Luksemburg, kjer se bo sešel s tamkajšnjima premierjema Markom Ruttejem in Xavierjem Bettelom. V torek bo na neuradnem delovnem obisku gostil avstrijskega kanclerja Kerna."
http://www.rtvslo.si/begunska-kriza/angela-merkel-v-varsavi-pozvala-k-enotnosti-eu-ja-po-brexitu/401238,prebežnik,582,"
					26. avgust 2016 ob 10:14,zadnji poseg: 26. avgust 2016 ob 19:45
					Budimpešta - MMC RTV SLO, Reuters, STA","
K. Št., B. V.
",Angela Merkel v Varšavi pozvala k enotnosti EU-ja po brexitu,"Nemška kanclerka Angela Merkel se je v Varšavi srečala z voditelji višegrajske četverice in pozvala k enotnosti EU-ja, ki ga zapušča Velika Britanija. Poudarila je, da vrh v Bratislavi ne bo namenjen sprejemanju ključnih odločitev.
Angela Merkel je odločitev Velike Britanije, da zapusti EU, označila za globok rez v integracijski zgodovini Unije. Kot je dejala na srečanju s premierji Poljske, Madžarske, Češke in Slovaške, pa mora preostalih 27 članic kljub težavam nujno držati skupaj.
16. septembra bo v Bratislavi neuradni vrh sedemindvajseterice, v pripravah nanj pa je po besedah nemške kanclerke ključno, da se države med seboj poslušajo v razpravah najrazličnejših oblik. Po njenem mnenju bo ta vrh kot začetek razumevanja pri skupnih zahtevnih točkah, ključnih odločitev pa še ne bo prinesel. Slovaški premier Robert Fico je že pred srečanjem poudaril, da si sedemindvajseterica ne more privoščiti neuspešnega vrha v Bratislavi. To bi bil zelo slab znak za celotno Evropo, je opozoril.
Kot je poudarila nemška kanclerka, so ključnega pomena vprašanja varnosti, migracij in blaginje. Pri zagotavljanju zunanje varnosti bi lahko več prispevala ustrezna varnostna politika, pri zagotavljanju notranje varnosti pa gre tudi za boj proti terorizmu.
""Tudi tukaj obstaja vrsta projektov, ki v EU-ju žal skozi leta niso bili uresničeni,"" je dejala kanclerka, med drugim pa je izpostavila skupen register prihodov in odhodov za celotno schengensko območje. Zavzela pa se je tudi za zagotavljanje blaginje in dobro plačanih delovnih mest.
Poljska premierka Beata Szydlo je izrazila pripravljenost na iskanje kompromisov pri reševanju begunske krize. Kot je poudarila, je treba pri tej temi najti soglasje. Tudi ona meni, da je po brexitu potrebna krepitev EU-ja. Unija mora po njenih besedah razpravljati tudi o konfliktu v Ukrajini, saj krepitev napetosti v tej državi vpliva tudi na varnost celotnega EU-ja.
Orban in Soborka za evropsko vojskoMadžarski premier Viktor Orban je med srečanjem spet izrazil stališče, da bi morala biti varnost prednostna naloga, da bi morali začeti vzpostavljati evropsko vojsko. Češki premier Bohuslav Sobotka prav tako zagovarja tesnejše evropsko sodelovanje na področju obrambe. Sobotka meni, da to nalaga potreba po varovanju evropskih meja in odzivih na vse večje varnostne grožnje z Bližnjega vzhoda. Tudi Sobotka zagovarja ustanovitev evropske vojske, poroča rt.com.
Madžarska napoveduje novo ograjoMedtem namerava Madžarska na južni meji s Srbijo zgraditi že drugo ograjo, katere namen je pred madžarskimi vrati ustaviti prihod nezakonitih prebežnikov. ""Tehnično načrtovanje še močnejšega obrambnega sistema, ki bo nadgradil obstoječo ograjo - ta je bila (lani) postavljena zelo na hitro - že poteka,"" je napovedal Orban v petek na javnem radiu.
Madžarska tako namerava sporno ograjo na svoji južni meji nadgraditi v neprehoden zid, ki bo po potrebi hkrati zadržal tudi več 100.000 ljudi. ""Bruseljski birokrati želijo begunce spustiti noter in jih razdeliti po državah EU-ja. Vprašanje je, na katero stran se bo postavila Merklova,"" je dejal Orban, ki se je označil za nasprotnika begunske politike nemške kanclerke.
Država je lani jeseni na mejo s Srbijo in Hrvaško namestila ograjo z bodečo žico, število prebežnikov, ki so vstopili v državo, pa se je od takrat občutno zmanjšalo. Strokovnjaki to pripisujejo uspehu dogovora EU-jem s Turčijo o zajezitvi begunskega toka.
Meja med Srbijo in Madžarsko je dolga 175 kilometrov, madžarska vlada pa je odobrila gradnjo štiri metre visoke žičnate ograje vzdolž meje, ki so jo postavljali od avgusta lani do konca leta. Nato pa so na notranji strani postavili še tri vrste bodeče žice. Ograjo je med drugim pomagalo postavljati tudi 900 vojakov, projekt, ki jo poleg ograje vključeval tudi postavitev dveh azilnih centrov, je državo stal 106 milijonov evrov."
http://www.rtvslo.si/begunska-kriza/grcija-poziva-clanice-eu-ja-k-spostovanju-zaveze-za-sprejemanje-beguncev/401049,prebežnik,809,"
					23. avgust 2016 ob 17:49
					Atene/Rim/Berlin - MMC RTV SLO, Reuters, STA","
G. V.
",Grčija poziva članice EU-ja k spoštovanju zaveze za sprejemanje beguncev,"Atene so pozvale EU k hitrejšemu premeščanju beguncev v druge članice v skladu z lanskim dogovorom, da bi zmanjšali pritisk na najbolj obremenjeni članici - Grčijo in Italijo.
Dogovor o premestitveni shemi predvideva premestitev 160.000 prebežnikov, a do zdaj so iz Grčije in Italije v druge evropske države premestili le 4.000 ljudi.
""V tem trenutku je na premestitev pripravljenih 7.000 ljudi in nobenega odgovora od članic Evropske unije, ki so zavezane k njihovemu sprejetju,"" je novinarjem dejal grški minister za migracije Janis Muzalas in dodal, da prosijo za ukrepanje.
Muzalas je napovedal, da bo skupaj še z nekaterimi ministri prihodnji mesec obiskal članice EU-ja, da bi se pogovorili o tem vprašanju, pri čemer bodo zahtevali, da EU izpolni dogovor o premestitveni shemi.
Največ nasprotovanja premestitveni shemi je med nekaterimi vzhodnoevropskimi članicami, predvsem na Češkem, Madžarskem, Poljskem in Slovaškem, ki odločno zavračajo sprejemanje beguncev in se namesto tega zavzemajo za strožjo mejno in azilno politiko.
V Grčiji naj bi bilo trenutno okoli 60.000 prebežnikov in beguncev, ki so v državi obstali, potem ko se je zaprla balkanska pot proti severu Evrope. Med tistimi, ki živijo v begunskih centrih, je 94 odstotkov Sircev, Afganistancev in Iračanov, od tega kar 46 odstotkov otrok. Med njimi je tudi 1.200 mladoletnih beguncev, ki so prispeli brez spremstva odraslih.
Po besedah Muzalasa je v Grčiji po uradnih podatkih neznano kam izginilo okoli 4.000 prebežnikov, saj jih oblasti namreč ne morejo več najti.
Muzalas je razkril podatke štetja med 9. junijem in 30. julijem, ki se še nadaljuje. V tem obdobju so popisali 27.592 prebežnikov. Številni izmed njih sicer niso želeli razkriti svojih podatkov, saj se bojijo, da jim v tem primeru ne bi dovolili potovati naprej.
""Če lahko Nemčija, lahko tudi drugi""Italijanski notranji minister Angelino Alfano je medtem napovedal, da bo Nemčija v okviru premestitvene sheme od septembra naprej iz Italije vsak mesec sprejela nekaj sto prebežnikov. ""Če bodo zadeve z Nemčijo potekale gladko, potem računamo, da bo tako tudi z drugimi državami,"" je prepričan Alfano.
Premestitvena shema predvideva premestitev okoli 40.000 prebežnikov iz Italije v dveh letih, vendar jih je bilo do zdaj premeščenih le nekaj sto. ""Do zdaj je bila premestitvena shema polom,"" je bil jasen Alfano.
Od začetka leta 2014 je Italija sprejela več kot 420.000 prebežnikov, ki so prispeli čez Sredozemsko morje. Do lanskega leta so se številni odpravili naprej proti severu in proti bogatejšim evropskim državam, a z zapiranjem meja so zdaj številni obtičali na Apeninskem polotoku, kjer živijo v prenatrpanih begunskih centrih.
""Spomnimo, da je Nemčija lani že sprejela več kot milijon prebežnikov. Če jih sprejme še nekaj od nas, potem bo sporočilo zelo močno, saj če lahko Nemčija, potem lahko tudi drugi, ki niso prevzeli takega bremena kot Nemčija,"" je še dejal Alfano.
Ena izmed težav je, da so do premestitve upravičeni samo Sirci, Eritrejci in Iračani, zato velika večina prebežnikov, ki v Italijo prispe pretežno iz zahodnoafriških držav, nima možnosti za selitev. Po zadnjih podatkih je v prvih sedmih mesecih letošnjega leta v Italijo prispelo 3.915 Eritrejcev, 787 Sircev in 686 Iračanov.
Merklova za dogovor s Severno AfrikoNemška kanclerka Angela Merkel je pozvala k dogovoru med EU-jem in severnoafriškimi državami o vračanju prebežnikov po zgledu spornega dogovora s Turčijo. ""Takšni dogovori so tudi v interesu samih beguncev,"" je prepričana.
V okviru dogovora med EU-jem in Turčijo se je Ankara strinjala, da sprejme nazaj enega nezakonitega prebežnika, ki je prispel v Grčijo, v zameno za enega sirskega begunca, ki ga Unija sprejme iz Turčije na bolj urejen način. Dogovor predvideva tudi milijardno pomoč EU-ja Turčiji, odpravo vizumov za turške državljane na potovanjih v Unijo in pospešitev pristopnih pogajanj Turčije z EU-jem.
""Podobne dogovore moramo skleniti z drugimi državami, kot so tiste v Severni Afriki, da dosežemo boljši nadzor nad sredozemskimi begunskimi potmi,"" je za časopis Neue Passauer Zeitung dejala Merklova.
Ob tem je opozorila, da prebežniki s potovanjem čez Sredozemsko morje v bednih čolnih tvegajo svoja življenja, za to pa tihotapcem plačujejo ogromne vsote denarja. ""Varneje je zanje in imajo dobre razloge, da ostanejo v Turčiji, blizu svoje domovine, kjer so kulturne in jezikovne ovire nižje,"" je dejala. Dogovor s Turčijo je znova označila za ""pravilnega"". ""Zagotoviti moramo, da bo trajal.""
V zadnjih tednih se krepi zaskrbljenost, da bo dogovor med EU-jem in Turčijo propadel zaradi evropskih kritik na račun čistk, ki jih po spodletelem poskusu državnega udara izvaja turški predsednik Recep Tayyip Erdogan.
Merklova je medtem članice EU-ja pozvala, naj resneje izpolnjujejo svoje dolžnosti glede sprejema beguncev iz Grčije. Preden je začel veljati dogovor med Unijo in Turčijo, je namreč v Grčijo prispelo in tam obtičalo okoli 45.000 beguncev. ""To je, če primerjaš število prebivalcev, kot bi v Nemčijo v nekaj tednih prispelo 360.000 beguncev,"" je ponazorila kanclerka.
""To kaže, s kakšnim položajem se spoprijema Grčija,"" je dejala in opozorila, da je 3.000 beguncev, ki so jih doslej sprejele druge države EU-ja, pod pričakovanji oziroma dogovorjenimi številkami."
http://www.rtvslo.si/begunska-kriza/madzarski-evropski-poslanec-bi-prebeznike-odganjal-s-svinjskimi-glavami-na-meji/400980,prebežnik,252,"
					22. avgust 2016 ob 21:38
					Bruselj - MMC RTV SLO, Reuters","
T. J.
",Madžarski evropski poslanec bi prebežnike odganjal s svinjskimi glavami na meji,"György Schöpflin, evropski poslanec iz Madžarske, je razburil z zapisom na družbenem omrežju, kjer je napisal, da bi bilo postavljanje prašičjih glav ob mejni ograji učinkovito svarilo pred prebežniki.
Pred dnevi je direktor organizacije Human Rights Watch za Evropo, Azijo in zahodno Afriko Andrew Stroehlein na družbenem omrežju delil članek in fotografijo, ki prikazuje v zelenjavo vklesane oblike človeških obrazov, kar je postavljeno ob ograji na meji. Ob tem je zapisal: ""Begunci bežijo pred vojno in mučenjem. Madžarska, vaša zelenjava jih ne bo odvrnila.""
Stroehleinu je odgovoril potem Schöpflin in zapisal, da ""mogoče pa le uspe"" in dodal, ""da bi bile svinjske glave zagotovo učinkovitejše"". Ogorčeni Stroehlein je odvrnil, da je s ""širjenjem ksenofobije kot evropski poslanec sramota Madžarski, Evropi in človeštvu"". Reutersu je evropski poslanec dejal, da ni predlagal postavitve prašičjih glav, ampak je bil njegov komentar ""miselni eksperiment"". Obenem je dodal, da se ne misli opravičiti.
Oktobra na Madžarskem referendumS konservativno vlado premierja Viktorja Orbana je Madžarska sprejela eno najostrejših stališč med članicami Evropske unije glede nedavnega množičnega prihoda prebežnikov. Madžarska se je z begunsko krizo, ki je razdelila Unijo, spopadla tudi tako, da je postavila mejno ograjo. Oktobra bo izvedla referendum o shemi EU-ja za prerazporeditev beguncev med članicami povezave, ki ji ostro nasprotuje Orban.
Madžarska je bila lani nekaj časa ena glavnih tranzitnih držav za begunce, ki so po balkanski poti hoteli priti v zahodno in severno Evropo, dokler ni septembra z ograjo zaprla najprej meje s Srbijo, oktobra pa še s Hrvaško. Uvedla je tudi strogo zakonodajo."
http://www.rtvslo.si/zdravje/novice/zaradi-malarije-ponekod-v-grciji-prepoved-darovanja-krvi/400887,prebežnik,234,"
					21. avgust 2016 ob 21:36
					Atene - MMC RTV SLO","
G. V.
",Zaradi malarije ponekod v Grčiji prepoved darovanja krvi,"V dvanajstih okrožjih v Grčiji so prepovedali krvodajalske akcije, potem ko so letos našteli že štiri tamkajšnje okužbe z malarijo.
Omenjena okrožja se raztezajo od Peloponeza do Soluna. Poleg štirih okužb v Grčiji so po poročanju BBC-ja potrdili še 61 primerov malarije, ki pa so jo okuženi staknili na indijski podcelini in v afriških državah, kjer je bolezen endemična.
Malarijo so v Grčiji izkoreninili že pred več kot štirimi desetletji, uradno leta 1974, prve domače primere pa so znova odkrili pred štirimi leti. Za ponoven pojav malarije mnogi krivijo ostre varčevalne ukrepe, zaradi katerih so bili v mnogih okrožjih prisiljeni okrniti programe škropljenja proti komarjem, ki prenašajo malarijo.
Po navedbah grškega centra za zdravstveno zaščito in nadzor nad boleznimi so letos do sredine avgusta v Grčiji evidentirali 65 primerov malarije, medtem ko so jih v celotnem lanskem letu odkrili 85.
Od 61 okužb v tujini so 50 primerov odkrili pri prebežnikih z indijske podceline in iz sedmih afriških držav, 11 okužb pa je bilo pri ljudeh, ki so se vrnili iz držav, kjer se pojavlja malarija.
BBC še poroča, da so za primerjavo v letu 2015 v Veliki Britaniji odkrili 1.400 primerov malarije, vsi oboleli pa so se okužili v tujini in so bolezen prinesli na Otok.
Pri krvodajalskih akcijah za okužene z malarijo veljajo izredno stroga pravila. Tako na primer v ZDA okuženi z malarijo kri lahko daruje šele tri leta po zdravljenju."
http://www.rtvslo.si/evropska-unija/juncker-za-vizumsko-liberalizacijo-ce-bo-turcija-izpolnila-pogoje/400885,prebežnik,449,"
					21. avgust 2016 ob 20:39
					Alpbach - MMC RTV SLO, Reuters, STA","
G. V.
","Juncker za vizumsko liberalizacijo, če bo Turčija izpolnila pogoje","Predsednik Evropske komisije Jean-Claude Juncker meni, da bi EU lahko do 1. oktobra ukinil vizume za turške državljane, kot je bilo predvideno, če bo Turčija spoštovala pogoje za vizumsko liberalizacijo.
Kot je Juncker dejal ob odprtju evropskega foruma Alpbach, je imel v zadnjem času več ""napornih in športnih srečanj"" s turškim predsednikom Recepom Tayyipom Erdoganom, in če ne bo prišlo do vizumske liberalizacije, bo moral Erdogan svojim državljanom pojasniti, zakaj ne morejo prosto potovati v Evropo.
Predsednik Evropske komisije je prepričan, da se morajo pristopna pogajanja med Turčijo in Evropsko unijo nadaljevati. ""Ne zato, ker bo Turčija v petih, desetih letih postala članica unije, ampak zato, da bomo ostali v dialogu z državo,"" je pojasnil.
Ob tem je Juncker opozoril, da Turčija ne bi smela izkoriščati svojih protiterorističnih zakonov za zapiranje nedolžnih znanstvenikov in novinarjev, saj to ni boj proti terorizmu.
V začetku avgusta je turški zunanji minister Mevlut Cavusoglu dejal, da bodo prenehali pomagati pri zaustavljanju množičnega prihajanja prebežnikov v Evropo, če Bruselj oktobra ne bo odpravil vizumov za turške državljane.
V zadnjih tednih je pri pozivih k ustavitvi pristopnih pogajanj najbolj glasna Avstrija, ki meni, da bi moral Bruselj zaradi množičnih čistk po spodletelem vojaškem prevratu prekiniti pogovore z Ankaro.
EU potrebuje skupno vojskoV govoru ob začetku tradicionalnega srečanja v Alpbachu je Juncker govoril tudi o migrantski krizi in posvaril pred tem, da bi tistim, ki iščejo zaščito, obrnili hrbet. ""Pravim beguncem"", ki bežijo pred nasiljem, je treba po njegovih besedah izkazati vso solidarnost. Te ne bi smeli omejiti niti pomisleki glede varnosti, je dodal.
""Z begunci so v Evropo prišli tudi teroristi. A številni so bili tukaj že prej, rodili so se v Bruslju, Parizu in Cannesu. Odrasli so v naših skupnostih,"" je še spomnil Juncker, ki je izrazil upanje na nadaljnjo integracijo. Po njegovem EU potrebuje skupno zunanjo in obrambno politiko, sicer bo ogrožena njena vloga v svetu. Končni cilj bi morala biti skupna evropska vojska, ki pa po besedah Junckerja ne bi bila običajna ""napadalska vojska"".
V zvezi z referendumsko odločitvijo Britancev za izstop Otoka iz Unije je Juncker dejal, da gre za neprijeten trenutek, ki pa ga je treba preživeti. ""Naši britanski prijatelji se morajo zavedati, da ne bodo imeli dostopa do notranjega trga, če ne bodo privolili v prost pretok delovne sile,"" je ponovil že znano stališče.
Z današnjim slavnostnim odprtjem se je tradicionalni forum v Alpbachu začel tudi uradno, čeprav so prvi seminarji v sklopu foruma, na katerem pričakujejo skupno okoli 5.000 udeležencev, potekali že od srede. Tokratni forum bodo poleg napovedanega izstopa Velike Britanije iz EU-ja, vprašanja človekovih pravic in digitalizacije po pričakovanjih zaznamovale zaostrene razmere na Bližnjem vzhodu, zaradi česar bo govor tudi o zunanji in varnostni politiki EU-ja."
http://www.rtvslo.si/svet/nemcija-bi-na-letaliscih-in-zelezniskih-postajah-uvedla-prepoznavanje-obrazov/400875,prebežnik,532,"
					21. avgust 2016 ob 17:29
					Berlin - MMC RTV SLO, Reuters, STA","
G. V.
",Nemčija bi na letališčih in železniških postajah uvedla prepoznavanje obrazov,"Nemško notranje ministrstvo želi na letališčih in železniških postajah uvesti sistem prepoznavanja obrazov, ki bi pomagal pri identifikaciji terorističnih osumljencev.
V pogovoru za časopis Bild am Sonntag je nemški notranji minister Thomas de Maiziere pojasnil, da podoben sistem že preizkušajo pri zapuščeni prtljagi, o kateri so pristojni organi prek kamere obveščeni v nekaj minutah. Podobno tehnologijo, ki temelji na prepoznavanju obrazov, želijo zdaj uporabiti na letališčih in železniških postajah pri iskanju terorističnih osumljencev.
Tudi druge države proučujejo take možnosti uporabe napredne tehnike, a Nemci so bili vedno skeptični do take vrste nadzora zaradi spominov na podobne metode pri nekdanji vzhodnonemški komunistični tajni policiji Stasi in pri Gestapu v nacistični Nemčiji.
K spremembi pogledov na uporabo obveščevalnih metod sta Nemce prisilila nedavna napada islamskih skrajnežev julija letos na vlaku blizu Würzburga in na glasbenem festivalu v Ansbachu, ko sta prosilca za azil ranila 20 ljudi.
Zaradi tega so že sprejeli nekatere ukrepe in tako bodo na letošnjem Oktoberfestu, ki vsako leto v München privabi na tisoče obiskovalcev, veljala veliko strožja varnostna pravila kot v preteklosti. Na prizorišče bo prepovedan vstop z nahrbtniki, varnostni pregledi pa bodo bili prisotni pri vseh vhodih na festival. Poleg tega bodo festival ogradili z varnostno ograjo.
""Navaditi se bomo morali na okrepljene varnostne ukrepe, daljše vrste, strožje preglede ali osebne vstopnice. To je utrudljivo, neprijetno in časovno potratno, vendar menim, da ne gre za omejevanje osebnih svoboščin,"" je dejal de Maziere.
Strožji nadzor na meji s ŠvicoŠvicarski finančni minister Ueli Maurer je medtem sporočil, da je Nemčija uvedla strožji nadzor meje s Švico, da bi preprečila prihajanje nezakonitih prebežnikov, kar je po njegovem mnenju dokaz, da je konec politike dobrodošlice za prebežnike.
Kot je poročal časopis NZZ am Sonntag, ki se sklicuje na vire pri nemški zvezni policiji, so do zdaj letos v Nemčiji zajeli 3.385 prebežnikov, ki so prišli iz Švice, kar je 40 odstotkov več kot pred letom dni.
Nova strategija civilne zaščiteNemce pa čaka še en nov ukrep, saj po poročanju časopisa Frankfurter Allgemeine Zeitung (FAZ) država uvaja svojo prvo strategijo civilne zaščite po koncu hladne vojne, ki med drugim predlaga, naj se prebivalci založijo z zadostno količino hrane in pijače za nekaj dni. Načrt naj bi vlada sprejela v sredo.
Strategija med prioritete med drugim vključuje civilno podporo vojakom, okrepitev odpornosti stavb v primeru napadov ter povečanje zmogljivosti v zdravstvenem sistemu. Tiskovni predstavnik nemškega zunanjega ministrstva je za francosko tiskovno agencija AFP potrdil namero o sprejetju tovrstne strategije, podrobnosti o samem konceptu oziroma poročanje časopisa pa ni želel komentirati.
Strategija navaja, da je ""napad na nemško ozemlje, ki bi zahteval konvencionalno obrambo, malo verjeten"", o obenem dodaja, ""da mora biti država zadostno pripravljena za primer razvoja eksistenčne grožnje v prihodnje, ki pa ni izključena,"" iz 69 strani dolge strategije izpostavlja FAZ.
""Prebivalstvo bomo spodbudili, da si pripravi zalogo hrane za deset dni,"" so najavili. Prav tako pa svetujejo zaloge vode za pet dni, pri čemer je treba na osebo računati dva litra vode na dan, je med drugim zapisano v strategiji.
Nemčija je zaradi svoje nacistične preteklosti že desetletja zelo previdna glede obrambnih vprašanj. Letos pa je pripravila nov vojaški načrt, ki v okviru Nata in EU-ja predvideva večjo obrambno vlogo Nemčije v tujini."
http://www.rtvslo.si/svet/zn-humanitarno-pomoc-v-libiji-potrebuje-2-4-milijona-ljudi/400801,prebežnik,155,"
					20. avgust 2016 ob 14:55
					New York, Tripolis - MMC RTV SLO, STA","
B. V.
","ZN: Humanitarno pomoč v Libiji potrebuje 2,4 milijona ljudi","Združeni narodi opozarjajo, da v Libiji humanitarno pomoč potrebuje 2,4 milijona ljudi. Skoraj 300.000 otrok ne more obiskovati šol, 350.000 Libijcev je moralo zapustiti svoje domove.
Na hude težave v tej severnoafriški državi so Združeni narodi opozorili ob petkovem svetovnem dnevu humanitarnosti. Posebni predstavnik generalnega sekretarja ZN-a za Libijo Martin Kobler je v izjavi opozoril, da ljudem primanjkuje zdravil in cepiva, deležni pa so tudi slabe zdravstvene oskrbe.
Kobler je opozoril tudi na stisko več kot 270.000 prebežnikov, ki so zapustili domovino in obtičali v Libiji. ""Humanitarne potrebe, ki jih je ustvarila libijska kriza, so velikanske in to naj nam služi kot spodbuda, da storimo kar največ za to, da ljudem zagotovimo upanje,"" je pozval Kobler in pri tem še posebej izpostavil tiste, ki humanitarno pomoč potrebujejo takoj.
Po strmoglavljenju libijskega diktatorja Moamerja Gadafija leta 2011, pri čemer so ključno vlogo igrale zahodne države, je Libijo prevzelo brezvladje, ki ga s pridom izkoriščajo tudi džihadisti."
http://www.rtvslo.si/svet/stevilo-prebivalcev-dzungle-v-calaisu-rekordno-skoraj-7-000/400780,prebežnik,345,"
					20. avgust 2016 ob 09:10
					Calais - MMC RTV SLO","
B. V.
","Število prebivalcev ""džungle"" v Calaisu rekordno, skoraj 7.000","Število prebivalcev v begunskem taborišču v Calaisu, znanem kot ""džungla"", je po podatkih prefekture Pas-de-Calais naraslo na 6.901, največ po nastanku taborišča.
V prefekturi se sklicujejo na ""točen in izčrpen"" popis prebivalcev, ki so ga izvedli pripadniki obmejne policije, poroča rt.com. Taborišče šteje 6.901 prebežnika, največ po aprilu 2015, ko je taborišče nastalo. Nov popis kaže na veliko in hitro povečanje prebivalcev ""džungle"". Zadnje štetje z dne 13. junija je pokazalo, da je prebivalcev 4.480, tako da je to število v dveh mesecih naraslo za kar 53 odstotkov. Lokalni humanitarni organizaciji L’Auberge des Migrants in Help Refugees medtem sporočata, da sta sami ta mesec našteli še več prebivalcev, in sicer več kot 9.100.
Prebežniki v ""džungli"" so večinoma z Bližnjega vzhoda, Afrike in Afganistana, v Francijo pa so prispeli v upanju, da bodo lahko prečkali Rokavski preliv in prišli v Veliko Britanijo. Poleti se njihovo število sicer poveča zaradi ugodnega vremena, saj je Sredozemsko morje mirnejše, zaradi česar so njegova prečkanja pogostejša.
Kot poroča rt.com, pa se s številom prebežnikov veča tudi njihov obup. Ker želijo na vsak način priti v Veliko Britanijo, v poskusih včasih napadajo tovornjakarje in voznike avtomobilov, ki želijo prečkati predor pod prelivom. Večkrat so nekateri prebežniki skušali predor prečkati tudi peš, s čimer ogrožajo svoja življenja.
Napoved novega rušenjaOblasti so ob objavi izsledkov zadnjega popisa spet napovedale, da bodo porušile celotno taborišče, datum za to pa ni določen. Letošnjo zimo so se oblasti sicer odločile za rušenje južnega dela taborišča, tam živeče prebežnike pa naj bi preselili v ogrevane zabojnike ali šotore v severnem delu taborišča. Prebežnikom so nudili tudi avtobusne prevoze v druga begunska taborišča po Franciji, a to ni rešilo problema ""džungle"".
Županja Calaisa Natacha Bourchard je sicer dan pred objavo izsledkov popisa izrazila zaskrbljenost glede slabšanja situacije v ""džungli"" in pozvala, naj stvari uredi vojska. Policija naj bi bila namreč izčrpana zaradi napadov prebežnikov, meni županja, ki pravi, da je v Franciji vojna. Pozivi k vključevanju francoske vojske prihajajo tudi z britanske strani, tako iz Združenja cestnih prevoznikov kot iz britanske protipriseljenske Stranke za neodvisnost Velike Britanije."
http://www.rtvslo.si/svet/avstrija-dodatno-zaostruje-pravila-za-vstop-v-drzavo/400663,prebežnik,166,"
					18. avgust 2016 ob 19:15
					Dunaj - MMC RTV SLO, Televizija Slovenija","
K. S.
",Avstrija dodatno zaostruje pravila za vstop v državo,"Avstrija se pospešeno pripravlja na morebiten nov prebežniški val in dodatno zaostruje pravila za vstop v državo. Na mejnih prehodih s Slovenijo so zgradili informacijske centre, ki so le eden od številnih preventivnih ukrepov.
Avstrija hiti tudi zaradi vse bolj negotovih razmer v Turčiji.
Brezkompromisno se pripravlja na vse možne scenarije, ki jih je Evropa že ali pa, kot strašijo največji evroskeptiki, še ni doživela, poroča RTV-jeva dopisnica Petra Kos Gnamuš.
Zeleno mejo med Slovenijo in Avstrijo naj bi kmalu zamenjala železna. Napovedana ograja - uradni viri govorijo o nekaj kilometrih, neuradni o štiridesetih - pa že deli tudi avstrijske prebivalce. Proti njeni namestitvi sta se izrekla občinska sveta v občini Suha in Bistrica nad Pliberkom.
Avstrijci predvsem zaradi nezakonitih prebežnikov krepijo nadzor tudi na mejah z Italijo in Madžarsko - poleg kontrol tudi s številčnejšo prisotnostjo policistov in vojske v obmejnih območjih, hkrati pa povečujejo nastanitvene kapacitete za begunce.
Avstrija bo letos sprejela največ 37.500 prosilcev za azil, pri čemer zgornje meje še ni dosegla."
http://www.rtvslo.si/svet/bmw-jevo-donacijo-bi-lahko-porabili-za-otrosko-giljotino/400554,prebežnik,343,"
					17. avgust 2016 ob 15:31
					Berlin - MMC RTV SLO","
A. Č.
","""BMW-jevo donacijo bi lahko porabili za otroško giljotino""","Nemčijo je pretreslo razkritje elektronskih sporočil podjetja, ki upravlja azilantske domove, kjer pogovor poteka o tem, da bi azilantske domove lahko dopolnili s pridobitvami, kot je majhna giljotina za otroke.
Nemški časopis Bild je razkril korespondenco med vodilnimi podjetja Pewobe, ki upravlja devet azilnih domov z okoli 3.000 prebežniki, poroča spletni Guardian. V njej se z vse prej kot okusnimi šalami pogovarjajo o tem, kako bi usmrtili mlade prebežnike. V enem izmed elektronskih sporočil naj bi tako generalni direktor predlagal, da bi BMW-jevo donacijo 5.000 evrov namenili za nakup majhne giljotine za otroke, temu pa je sledila veriga sporočil med zaposlenimi s slikami giljotin, obglavljenj ter prirejeno sliko otroškega tobogana, ki se konča z velikim strgalnikom za sir. Dopisovanje je bilo ob tem pomešano z norčevanjem, da bi bilo za potrebe uničenja trupel potreben še visoko zmogljiv krematorij. ""Prednost tega bi bila, da bi dobili nazaj naš okoljski certifikat, saj bi odvečno toploto lahko znova konstruktivno porabili,"" je pokomentiral eden izmed zaposlenih. Izgubili posel, napovedali pritožbo Nemška vlada se je na objavo takoj odzvala s prekinitvijo pogodbe s podjetjem, ki je bilo že večkrat tarča kritik človekoljubnih organizacij. Te so mu očitale, da v enem izmed nastanitvenih objektov pušča ležati naokoli ostanke hrane, ki privablja golazen, ter da prostovoljcem onemogočajo dostop do objektov, v katerih da vladajo katastrofalne razmere. Za enega izmed menedžerjev je novinarska preiskava ugotovila tudi, da je bil član skrajno desničarske stranke DVU.
V podjetju pa se branijo, da so bila sporočila vzeta iz konteksta, in da je bil izraz Kinderguillotine posledica funkcije za samodejno popravljanje. Zato so že napovedali pritožbo zoper ""politično motivirano"" potezo, ki jo vidijo zaradi septembrskih lokalnih volitev.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj"
http://www.rtvslo.si/begunska-kriza/zaradi-moznosti-novega-begunskega-vala-ze-potekajo-operativni-sestanki/400528,prebežnik,378,"
					17. avgust 2016 ob 11:22,zadnji poseg: 17. avgust 2016 ob 12:37
					Ljubljana - MMC RTV SLO, Radio Slovenija","
T. H., Lucija Dimnik Rikić/Radio Slovenija
",Zaradi možnosti novega begunskega vala že potekajo operativni sestanki,"K nam je danes v okviru premestitvene sheme pripotovala nova skupina beguncev. Slovenija pa se zaradi zaostrenih razmer v Turčiji pripravlja tudi na morebiten vnovičen begunski val.
Z notranjega ministrstva so sporočili, da je dopoldne v Slovenijo v spremstvu predstavnikov Mednarodne organizacije za migracije prispelo 12 državljanov Sirije in dva državljana Iraka. Med njimi sta dve družini s šestimi otroki, zakonca in dva samska moška.
Z avtobusom so bili prepeljani v azilni dom na Viču v Ljubljani, kjer se je začel uradni postopek sprejema prošenj za priznanje mednarodne zaščite.
Do zdaj je bilo v Slovenijo premeščenih 61 ljudi, in sicer 15 državljanov Eritreje iz Italije ter 31 državljanov Sirije in 15 državljanov Iraka iz Grčije, so dodali.
V strahu pred novim valomMnožičnih prihodov prebežnikov v Slovenijo že od marca naprej ni več. A to se lahko hitro spremeni. Turčija, kjer naj bi bilo tri milijone beguncev, namreč Evropski uniji, če ne bo odobrila vizumske liberalizacije, grozi z odpovedjo dogovora o zaustavitvi prebežnikov.
V Grčiji in v Srbiji se medtem še vedno kopiči več tisoč prebežnikov. Okrepila pa se je tudi migrantska pot prek Sredozemlja v Italijo.
Sestanki že potekajoZaradi možnosti novega begunskega vala pri nas že potekajo operativni sestanki. V pripravljenosti so nevladne organizacije. Več aktivnosti pa izvaja tudi Agencija Združenih narodov za begunce (UNCHR) v Sloveniji, pove uradna govorka nacionalne pisarne Špela Majcen: ""Vsekakor se agencija ukvarja tudi z načrtovanji za morebiten vnovičen prihod večjega števila beguncev v Slovenijo in v tem kontekstu smo že izvedli vrsto sestankov z našimi vladnimi sogovorniki in ostalimi vladnimi agencijami ter civilno zaščito.""
V UNHCR-ju obljubljajo, da se bodo - če se bo begunska kriza pri nas ponovila - odzvali v najkrajšem mogočem času: ""Pripravljeni smo nuditi materialno pomoč, pomoč v obliki človeških virov, pri identifikaciji ranljivih skupin, na mejah, v azilnih institucijah,"" zagotavlja Majcnova.
Spremljanje dogajanja v regijiNa notranjem ministrstvu medtem zagotavljajo, da dogajanje v regiji pozorno spremljajo, morebitna tveganja pa dnevno ocenjujejo. Policija tako na meji s Hrvaško kot v notranjosti države izvaja poostren nadzor. Vlada za zdaj ohranja tudi ograjo na južni meji.
Sprejemni centri v Dobovi, Lendavi in na Šentilju ostajajo v pripravljenosti. Ministrstvo za obrambo pa namerava za oskrbo prebežnikov za obdobje treh let najeti približno petnajst ogrevanih šotorov, velikih od 300 do 500 kvadratnih metrov."
http://www.rtvslo.si/svet/turcija-zaradi-definicije-spolne-zlorabe-v-sporu-z-avstrijo-in-svedsko/400377,prebežnik,679,"
					15. avgust 2016 ob 11:03,zadnji poseg: 15. avgust 2016 ob 16:46
					Dunaj, Ankara - MMC RTV SLO","
B. V., K. S.
",Turčija zaradi definicije spolne zlorabe v sporu z Avstrijo in Švedsko,"Turčija se je zaradi nedavnega popravka kazenskega zakonika glede spolnih zlorab otrok znašla v bridkem sporu z Avstrijo in Švedsko, potem ko sta ti dve državi Ankaro obtožili, da po novem dovoljuje spolne odnose z otroki.
Turčija je zato danes poklicala na zagovor tako avstrijskega kot tudi švedskega veleposlanika.
Glede Avstrije je turško vlado razburil naslov na prikazovalniku novic na dunajskem letališču, kjer je bilo zapisano, da Turčija dovoljuje spolne odnose z otroki, mlajšimi od 15 let. Ankara je označila za ""nedostojno poročanje"" o Turčiji. Turško zunanje ministrstvo je sporočilo, da je avstrijskemu odpravniku poslov odločno posredovalo vznemirjenost Ankare zaradi tega prikaza, ki ""škoduje podobi Turčije in namenoma dezinformira javnost"". Z ministrstva so še sporočili, da je bil napis po njihovem posredovanju umaknjen.
Predstavnik avstrijskega zunanjega ministrstva Thomas Schnoell je potrdil poziv odpravnika poslov na zagovor, a je dejal, da gre pri tem za vprašanje svobode medijev. Predstavnik dunajskega letališča je dejal, da je prikazovalnik novic sicer v njihovih prostorih, a da za vsebino niti ne odgovarjajo niti nanjo nimajo vpliva.
Švedskega veleposlanika pa so na zagovor poklicali zaradi tvita švedske zunanje ministrice Margot Wallström, ki je zapisala, da je ""turško odločitev za odobritev spolnih odnosov z otroki, mlajšimi od 15 let, treba razveljaviti"". ""Škandalozno je, da zunanji minister objavi takšen tvit, ki temelji na napačnem poročanju ali domnevah,"" je povedal turški zunanji minister Mevlut Cavusoglu, ki meni, da bi se ministrica morala obnašati bolj ""odgovorno"". ""Zunanji minister ne bi smel širiti laži in tako obtoževati Turčije. Lahko se kritizira, a to je obrekovanje, laž,"" je dodal.
Sporni popravek v zakonodajiTurško ustavno sodišče je prejšnji mesec razsodilo v korist umiku določila kazenskega zakonika, ki vse spolne odnose z otroki, mlajšimi od 15 let, označuje za ""spolno zlorabo"", potem ko je za to zaprosilo lokalno sodišče.
Po ocenah predlagatelja se namreč s takšnim določilom ne razlikuje med starostnimi skupinami, na primer spolnimi zlorabami otrok in spolnimi odnosi med najstniki. Parlament mora o tem odločiti v roku šestih mesecev.
Sodba ustavnega sodišča, ki bo, če bo potrjena, začela veljati z januarjem 2017, je povzročila številne odzive na turških družbenih omrežjih in zaskrbljenost aktivistk in aktivistov za pravice žensk, ki so dejali, da bi to lahko vodilo v nekaznovanost zlorab otrok.
Napeto med Ankaro in DunajemOdnosi med Avstrijo in Turčijo so sicer zadnje čase precej slabi. Prejšnji teden je turški zunanji minister Cavusoglu Avstrijo oklical za ""prestolnico radikalnega rasizma"", potem ko je avstrijski kancler Christian Kern predlagal končanje pristopnih pogajanj med EU-jem in Turčijo.
Turčija je tarča kritik iz EU-ja zaradi obsežnih čistk po propadlem poskusu državnega udara 15. julija, turške oblasti pa Zahod obtožujejo, da je bolj zaskrbljen zaradi pravic pučistov in njihovih podpornikov kot pa zaradi samega poskusa udara, v katerem je umrlo več kot 240 ljudi.
Oktobra vizumska liberalizacija, sicer ...Konec pristopnih pogajanj EU-ja s Turčijo bi lahko ogrozil sporazum o ustavljanju beguncev na poti v EU v zameno za finančno pomoč, ukinitev vizumov za turške državljane in pospešena pristopna pogajanja. Turčija je begunce na njihovi poti ustavila, Bruselj pa zavlačuje z vizumsko liberalizacijo zaradi nasprotovanja turški protiteroristični zakonodaji, ki jo EU vidi kot preohlapno, ter zaskrbljenosti zaradi ukrepov Ankare po poskusu udara.
Cavusoglu je za nemški časnik Bild dejal, da bi moral EU turškim državljanom oktobra omogočiti brezvizumsko potovanje v Unijo ali pa se sporazum med EU-jem in Turčijo ne bo več izvajal. ""Jasno je, ali bomo vse dogovore uresničili skupaj ali pa jih bomo vsi dali na stran,"" je odgovoril Cavusoglu na vprašanje Bilda, ali bi Turčija dovolila več sto tisoč prebežnikom, da z njenih obal dosežejo grške otoke. Iz Evropske komisije niso želeli neposredno komentirati intervjuja s Cavusoglujem, sporočili so le, da bo EU še naprej sodeloval s Turčijo na področjih sodelovanja.
Evropski komisar za digitalno gospodarstvo in družbo Günther Oettinger je dejal, da misli, da EU letos za turške državljane zaradi čistk po poskusu udara ne bo uvedel brezvizumskega potovanja v Unijo. Prvotno je bilo sicer predvideno, da bo EU vizume za turške državljane odpravil že julija letos, a se je proces zavlekel, ker Turčija še ni izpolnila 72 meril, ki jih je določil Bruselj."
http://www.rtvslo.si/svet/merklova-naj-bi-velika-nemska-podjetja-pozvala-k-zaposlovanju-beguncev/400351,prebežnik,659,"
					14. avgust 2016 ob 17:58,zadnji poseg: 14. avgust 2016 ob 18:00
					Berlin - MMC RTV SLO, Reuters, STA","
B. V.
",Merklova naj bi velika nemška podjetja pozvala k zaposlovanju beguncev,"Nemška kanclerka Angela Merkel naj bi direktorje nekaterih nemških največjih podjetij pozvala k udeležbi na vrhu naslednji mesec, kjer naj bi jih pozvala, naj zaposlijo več beguncev.
O namerah kanclerke je v soboto poročal nemški časopis Bild. Angela Merkel naj bi po pisanju časopisa nemška podjetja pozvala, naj za begunce ponudijo več usposabljanj in delovnih mest, poroča Reuters.
Velika nemška podjetja so bila sicer predmet kritik, ker naj bi storila premalo, da bi pomagala begunce vključiti v trg dela. Podjetja se branijo, češ da večina prišlekov ne zna dovolj dobro nemškega jezika, bili pa naj bi tudi premalo izobraženi. Časopis Frankfurter Allgemeine Zeitung je pred mesecem dni poročal, da je 30 največjih nemških podjetij do junija zaposlilo le 54 beguncev.
Lani je v Nemčijo prispelo več kot milijon prebežnikov, večinoma iz Sirije, Iraka in Afganistana, vlada pa želi, da se jih čim več zaposli, s čimer bi se zmanjšala njihova odvisnost od pomoči države, obenem pa bi se kompenziralo pomanjkanje delavcev zaradi starajoče se delovne sile v Nemčiji.
Bild je še poročal, da bodo podjetja, kot so Siemens, Opel, Volkswagen, RWE in Evonik, s kanclerko delila rezultate pilotnih projektov z begunci. Srečanje naj bi se zgodilo 14. septembra. Urad Angele Merkel poročanja Bilda sicer ni želel potrditi.
Skrajna desnica: Na otoke z njimiMedtem ko si nemška vlada prizadeva, da bi bilo čim več beguncev zaposlenih, pa nemška skrajna desnica predlaga, da bi prosilce za azil, ki bi jih Nemčija zavrnila, po vzoru avstralskega sistema poslali na otoke zunaj Evropske unije, poroča nemški Deutsche Welle.
Vodja stranke Alternativa za Nemčijo (AfD) Frauke Petry je v pogovoru za Bild predlagala, da bi nezakonite migrante in zavrnjene prosilce za azil nastanili na dveh otokih zunaj Evrope pod zaščito Združenih narodov. Zavzela se je tudi za to, da bi nemški vladni urad za migracije in begunce preoblikovali v urad za izseljevanje, ki bi zagotavljal, da bi nezakoniti prebežniki karseda hitro zapustili Nemčijo.
Frauke Petry je še dejala, da je Nemčija do zdaj deportirala premalo prosilcev za azil. ""Letos je bilo le 13.743 deportacij, kar je absurdno, glede na to, da je v Nemčiji na stotisoče nezakonitih prebežnikov,"" je poudarila Petryjeva, katere stranka v zadnjem letu pridobiva podporo na račun nasprotovanja prihodu prebežnikov v državo.
To, kar predlaga nemška skrajna desnica, Avstralija že izvaja. Avstralske vojaške ladje od leta 2013 prestrezajo plovila s prebežniki in jih napotijo v drugo smer, še preden dosežejo celino. Pošljejo jih bodisi nazaj na njihovo izhodiščno točko, ki je po navadi Indonezija, bodisi v centre za priseljence na tihomorskih otokih Papua Nova Gvineja in Nauru. Prosilci za azil se ne smejo naseliti v Avstraliji, niti če se izkaže, da gre za ljudi, ki so upravičeni do begunskega statusa. Nevladne organizacije opozarjajo, da prosilci za azil na otoku Nauru doživljajo resne zlorabe in zanemarjanja ter da z njimi ravnajo nečloveško.
Nemški obveščevalci: Novačenja med begunciNemška obveščevalna služba je medtem sporočila, da je zaznala več kot 340 poskusov novačenja islamističnih skrajnežev med begunci, nastanjenimi v nemških begunskih centrih. Predvideva, da je bilo takšnih poskusov še več. ""Skrbi nas, da salafisti in drugi islamisti promovirajo svoje dejavnosti v begunskih centrih,"" je za nemško tiskovno agencijo DPA dejal vodja nemških obveščevalcev Hans-Georg Maassen.
Maassen je dejal, da je med prosilci za azil veliko sunitov, ki pogosto pridejo iz zelo konservativnega islamskega okolja in želijo vsak petek v arabsko govorečo mošejo. Po njegovih besedah so varnostni organi v državi zaznali več radikalno salafističnih mošej. ""Arabsko govoreče mošeje v Nemčiji niso nadzorovane. Z vidika države je možnost vpliva zelo majhna,"" je poudaril Maassen.
Pojasnil je, da so se islamistično motivirani napadi v Nemčiji pojavljali že v preteklosti, med tarčami pa sta bila med drugim policist v Hannovru in sikhovski tempelj v Essnu. ""Iz tega se lahko naučimo, da se ne smemo osredotočiti samo na Islamsko državo, ki morda pošilja teroristične enote v Evropo, denimo Pariz in Bruselj. Lahko gre tudi za posameznike, ki se sami radikalizirajo ali prejmejo ukaze,"" je še poudaril vodja nemških obveščevalcev."
http://www.rtvslo.si/svet/v-srbiji-obticalo-4-000-prebeznikov-nove-kritike-na-racun-madzarske/400203,prebežnik,495,"
					12. avgust 2016 ob 14:06,zadnji poseg: 12. avgust 2016 ob 19:27
					Beograd, Atene - MMC RTV SLO, Televizija Slovenija, STA","
B. V., K. S.
","V Srbiji obtičalo 4.000 prebežnikov, nove kritike na račun Madžarske","V Srbiji se povečuje število prebežnikov, predvsem iz Pakistana in Afganistana, ki naj ne bi bili upravičeni do azila niti v EU-ju niti v Srbiji, na prečkanje meje pa upajo v zelo slabih razmerah.
V Srbiji naj bi bilo okoli 4.000 teh prebežnikov. Za večino je pot v Unijo zaprta, zato poskušajo meje, predvsem z Madžarsko, prečkati nezakonito, nadzor na meji je zato poostrila tudi Srbija, je za TV Slovenija poročal Boštjan Anžin.
""Evropska unija je jasno povedala, da ti begunci v Evropi ne bodo dobili azila. Mi hočemo zavarovati svojo mejo, da ne bi v Srbijo na hitro prišlo veliko beguncev, ti pa nato ne bi mogli zapustiti države. Ti begunci nočejo zaprositi za azil v Srbiji in ostati tu,"" je dejal minister za notranje zadeve Nebojša Stefanović.
Pred mejo na prostemMadžarska na dan sprejme okoli 30 prosilcev za azil, a le tiste, ki meje še niso poskušali prečkati nezakonito, ki prihajajo iz Sirije ali Iraka, prednost imajo družine. A tudi nekateri brez možnosti že tedne zaman čakajo predvsem ob mejnih prehodih Horgoš in Kelebija. ""Sinoči so prispele nove družine in morale so spati pod milim nebom, saj nimajo šotorov, vso noč so jih pikali komarji. Pogoji so zelo slabi, vsi imamo enak problem,"" je dejala Azada Sajed, prebežnica iz Afganistana.
Nekateri se vračajo v Beograd, kjer so napolnili parke okoli avtobusne postaje. Tisti, ki imajo denar, tu iščejo tihotapce. ""Večina jih je žal prodala vse premoženje in denar porabila za pot do sem. Tu so že več mesecev,"" je dejala Irena Vari, prostovoljka na Informacijskem centru za prebežnike.
Čez Srbijo samo letos 100.000 prebežnikovPo nekaterih ocenah je samo letos, čeprav naj bi bila balkanska begunska pot zaprta, Srbijo prečkalo že več kot 100.000 prebežnikov. Večina tistih, ki prihajajo, v Srbiji ne more dobiti azila in ga niti noče. Še bolj črn pa bi bil scenarij, če bi dogovor s Turčijo propadel, je poročal Boštjan Anžin. V Grčiji, ki še vedno ni dobila obljubljene evropske pomoči, namreč že zdaj čaka 57.000 migrantov in beguncev.
Medtem so grške oblasti začele prevažati begunce oziroma migrante iz prenapolnjenih begunskih centrov na otokih v Egejskem morju na celino. Kot je povedal Ioanis Muzales, minister, pristojen za migracije, najprej selijo družine. Na celino bodo odpeljali in tam zaprli tudi migrante, ki so v centrih povzročali nerede. Na otokih v Egejskem morju je trenutno 10.300 prebežnikov, za njihovo namestitev pa je tam na voljo le 7.450 mest.
V Grčiji se sicer zaradi groženj Turčije, da bo odpovedala dogovor z EU-jem o zaustavljanju beguncev, preden pridejo na ozemlje Unije, če ne bo hitro prišlo do vizumske liberalizacije, bojijo prihoda novih beguncev.
Februarja, pred marčnim dogovorom med Brusljem in Ankaro, je iz Turčije v Grčijo v povprečju prispelo skoraj 2.000 prebežnikov dnevno, ta številka pa je nato strmo upadla. Aprila je bilo po uradnih podatkih dnevno povprečje 121, maja 55, junija 51, julija pa 59 migrantov. V prvih dneh avgusta pa je število znova naraslo in doseglo v povprečju 90 prebežnikov dnevno."
http://www.rtvslo.si/crna-kronika/slovenija-zavrnila-sprejem-nezakonitih-prebeznikov-iz-avstrije/400056,prebežnik,216,"
					10. avgust 2016 ob 16:21
					Ljubljana - MMC RTV SLO, STA","
L. L.
",Slovenija zavrnila sprejem nezakonitih prebežnikov iz Avstrije,"Slovenija je zavrnila sprejem 22 nezakonitih prebežnikov, ki so jih prijeli avstrijski policisti. Avstriji namreč ni uspelo predložiti dokazov, da so prebežniki prišli v Avstrijo iz Slovenije.
Avstrijski policisti so na mejnem prehodu Karavanke prijeli 22 nezakonitih prebežnikov iz Bangladeša, Sirije, Turčije in Pakistana. Po poročanju avstrijske tiskovne agencije APA so prebežniki stari med 16 in 26 let, v Avstrijo pa so prispeli s tovornjakom iz Srbije. Za vožnjo so plačali med 500 in 1.500 evrov.
Nezakonite migrante je Avstrija začasno namestila v center za pridržanje v Celovcu, slovenski policiji pa sprva predlagala, naj jih sprejme nazaj. Na kranjsko policijsko upravo je tako naslovila neformalno najavo za sprejem prebežnikov, a so slovenski policisti sprejem zavrnili.
Ob tem so pri policiji zapisali, da ni bilo dokazov, da so se prebežniki nahajali v Sloveniji oziroma da so potovali skozi Slovenijo. Ob tem pričakujejo formalno najavo, ki jo bodo obravnavali individualno.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/nemciji-se-po-seriji-napadov-napoveduje-prepoved-burk/400019,prebežnik,585,"
					10. avgust 2016 ob 09:42,zadnji poseg: 10. avgust 2016 ob 19:54
					Berlin - MMC RTV SLO, STA","
K. Št., K. S.
",Nemčiji se po seriji napadov napoveduje prepoved burk,"Nemčija v sklopu zaostrovanja protiterorističnih ukrepov razmišlja o prepovedi burk. Prepoved bo podprl tudi nemški notranji minister Thomas de Maiziere, ki ob tem predlaga tudi hitrejšo deportacijo kriminalcev in razrahljanje kodeksa o zdravniški molčečnosti.
Po nemških mestih se je v zadnjih tednih zvrstilo več napadov, pri čemer jih je bilo kar nekaj povezanih s skrajnim islamizmom.
Julija je mladoletni begunec iz Afganistana na regionalnem vlaku med Treuchtlingenom in Würzburgom s sekiro ranil pet ljudi, preden ga je ubila policija. Le nekaj dni pozneje se je v bližini glasbenega festivala v mestu Ansbach v domnevnem samomorilskem napadu razstrelil 27-letni sirski begunec, pri čemer je bilo ranjenih 15 ljudi. Za oba napada je odgovornost prevzela skrajna Islamska država.
Varnostni predlogi notranjega ministrstva:
- prepoved burke,- prepoved dvojnega državljanstva,- do leta 2020 rekrutirati dodatnih 15.000 policistov,- okrepitev policijske prisotnosti na vlakih in postajah,- otežitev financiranja mošej od skrajnih organizacij,- deportacija tujih sovražnih pridigarjev.
Burke, muslimanskega ženskega oblačila, ki pokriva telo od glave do tal, sicer v Nemčiji ne nosi veliko ljudi. Ima pa Nemčija zelo malo omejitev glede oblačil. Vladni odbor je leta 2012 objavil poročilo, v katerem je zapisal, da bi bila prepoved burke ali nikaba (tančica za obraz, op. a.) neustavna. Obstaja pa nekaj izjem. Tako denimo ni dovoljeno pokrivanje obraza na nogometnih stadionih.
Prepoved burke velja ponekod drugod po Evropi - predvsem v Franciji, pa tudi v Belgiji in nekaterih italijanskih mestih.
Zasebnost pacienta kot osnovna človekova pravicaDe Maiziere bo v četrtek uradno predlagal tudi razrahljanje kodeksa o poklicni molčečnosti v zdravstvu. V Nemčiji po obstoječi zakonodaji zdravnikom, ki prekršijo zaupnost pacienta, grozi do leto dni zaporne kazni. A po predlaganih spremembah bi zdravniki morali obvestiti oblasti, če sumijo, da namerava njihov pacient ogroziti oz. poškodovati druge ljudi.
Predlogi so že deležni ostrih kritik tako od politične levice kot tudi od zdravniške stroke, poroča BBC. ""Zaupnost med zdravnikom in pacientom varuje zasebnost pacientov in je po ustavi ena izmed osnovnih človekovih pravic. Napeta domača varnostna situacija nas ne sme premamiti v nepremišljene politične in pravne ukrepe,"" meni Frank Ulrich Montgomery, vodja nemške zdravniške zveze.
Hitrejša deportacijaDe Maiziere naj bi jutri poleg že omenjenega tudi razkril načrte za pospešitev deportacijskega postopka, po katerem bo Nemčija lahko deportirala tiste prebežnike, za katere bodo ocenili, da predstavljajo grožnjo javni varnosti. Poleg tega bi striktno prepovedal dvojno državljanstvo - po nemški zakonodaji se morajo posamezniki, ki ne prihajajo iz EU-ja, ob prošnji za nemško državljanstvo svojemu obstoječemu državljanstvu odpovedati.
Minister naj bi nato naslednji teden podprl vrsto ukrepov, o katerih razmišlja skupina nemških zveznih notranjih ministrov iz njegove Krščansko-demokratske stranke. Kot pravi Maiziere, je grožnja terorizma v Nemčiji visoka. ""Živimo v težkih časih,"" je dejal.
Nemčija zapira vrataKljub lanskemu povabilu nemške kanclerke Angele Merkel, da so vsi begunci dobrodošli, je Nemčija samo v prvi polovici letošnjega leta zavrnila 50 odstotkov več ljudi na meji kot lani. Po podatkih zveznega ministrstva za notranje zadeve so obmejni organi do konca junija letos vstop v državo preprečili 13.324 osebam, v celotnem lanskem letu pa 8.913 osebam.
Podatke je zahtevalo več poslancev stranke Levica v zveznem parlamentu, ki so vladno politiko obsodili kot neodgovorno, saj da zaradi povečanega števila deportacij več ljudi čaka vrnitev na krizna območja.
V prvih šestih mesecih letošnjega leta so iz Nemčije deportirali 13.743 oseb, v celotnem lanskem letu pa 20.888. Kot ugotavlja časnik Die Welt, to kaže, da imajo ukrepi ministra de Maiziera želene rezultate. Nemško notranje ministrstvo je namreč septembra lani znova uvedlo nadzor na zunanjih mejah, tudi lokalne oblasti so dobile navodila, naj deportirajo več prebežnikov."
http://www.rtvslo.si/slovenija/v-slovenijo-prislo-13-sircev-in-5-iracanov/400014,prebežnik,410,"
					10. avgust 2016 ob 08:04,zadnji poseg: 10. avgust 2016 ob 11:59
					Ljubljana - MMC RTV SLO, STA","
G. C.
",V Slovenijo prišlo 13 Sircev in 5 Iračanov,"Iz Grčije je v okviru premestitvene sheme prispelo 18 prebežnikov, 14 pa naj bi jih prišlo prihodnji teden. Prebežniki so državljani Sirije in Iraka, nastanjeni bodo v azilnem domu.
Med prispelimi begunci, gre 13 državljanov Sirije in pet državljanov Iraka, sta dve družini, z osmimi in z dvema otrokoma ter pet posameznikov, so sporočili z notranjegga ministrstva. Z avtobusom so jih prepeljali v azilni dom na Viču v Ljubljani, kjer se bo začel uradni postopek sprejema prošenj za priznanje mednarodne zaščite. Do zaključka postopka bodo ostali v azilnem domu.
Slovenija sprejela 43 prebežnikovSlovenija je v okviru premestitvene sheme doslej že sprejela 43 prebežnikov, 28 državljanov Sirije in Iraka iz Grčije ter 15 državljanov Eritreje iz Italije. Status begunca so priznali 12 osebam, 11 pa subsidiarno zaščito. V okviru premestitev naj bi v Slovenijo prišlo 567 prebežnikov.
Poleg prebežnikov iz premestitvene sheme naj bi se v Slovenijo trajno priselilo še 60 beguncev. Po prvotnih načrtih naj bi Slovenija v tem okviru sprejela 20 ljudi, vendar se je vlada prejšnji teden odločila, da bo Slovenija sprejela še 40 sirskih beguncev.
Na ministrstvu za notranje zadeve (MNZ) zaradi negotovih razmer v Turčiji, politične krize v Makedoniji, kopičenja migrantov v Srbiji in krepitve migrantske poti preko Sredozemskega morja v Italijo pozorno spremljajo razmere in tako se izvaja poostren nadzor na meji s Hrvaško kot tudi v notranjosti države.
MNZ ohranja tudi ograjo na južni meji, čeprav se zaveda, da tehnične ovire vzdolž celotne meje ne bi rešile vseh težav. Madžarsko-srbsko mejo namreč dnevno prestopi tudi po nekaj 100 migrantov, čeprav je Madžarska zaradi ugodne oblikovanosti površja ograjo lahko postavila vzdolž celotne meje, so pojasnili na MNZ-ju. V pripravljenosti ostajajo tudi sprejemni oz. nastanitveni centri v Dobovi, na Šentilju in v Lendavi.
276 prosilcev za azilV Sloveniji je trenutno 276 prosilcev za mednarodno zaščito, večina teh (153) je v Azilnem domu v Ljubljani. V izpostavi Azilnega doma na Kotnikovi v Ljubljani jih je 62, v izpostavi v Logatcu pa 28. Zunaj azilnega doma je 19 prosilcev, razseljenih pa je 14.
Na MNZ-ju so letos prejeli 651 prošenj za mednarodno zaščito. 617 prošenj uvrščajo v kontekst migrantske krize, 34 pa v kontekst relokacij. Mednarodno zaščito je dobilo 69 oseb. Lani so mednarodno zaščito priznali 45 prosilcem, vseh vlog pa je bilo skupno 277.
V Centru za tujce je trenutno nastanjenih 18 prebežnikov, ki niso zaprosili za mednarodno zaščito.
Število prosilcev za mednarodno zaščito v Sloveniji od 17. septembra 2015 do 8. avgusta 2016 glede na narodnost"
http://www.rtvslo.si/begunska-kriza/avstrijci-na-karavankah-prijeli-22-prebeznikov/399937,prebežnik,170,"
					9. avgust 2016 ob 09:37,zadnji poseg: 9. avgust 2016 ob 19:44
					Dunaj - MMC RTV SLO, STA","
G. C.
",Avstrijci na Karavankah prijeli 22 prebežnikov,"Avstrijska policija je v ponedeljek na mejnem prehodu Karavanke prijela 22 prebežnikov iz Bangladeša, Sirije, Turčije in Pakistana, ki so v Avstrijo prišli iz Slovenije.
Prebežniki, stari so med 16 in 26 let, so v Avstrijo prispeli s tovornjakom iz Srbije, za vožnjo pa so plačali med 500 in 1.500 evrov. Začasno so jih namestili v center za pridržanje v Celovcu, slovenski policiji pa bodo predlagali, naj jih sprejme nazaj. Koroška deželna policija še ugotavlja, kdo je organiziral prevoz.
Policisti proučujejo prevzem prebežnikovSlovenski policisti so potrdili, da so prejeli predlog avstrijskih kolegov za prevzem dveh večjih skupin prebežnikov, ki naj bi nedovoljeno vstopili v Avstrijo skozi predor Karavanke.
Policijska uprava Kranj, ki je pristojna za izvajanje ponovnih sprejemov oseb na meji z avstrijsko Koroško, preverja izpolnjevanje pogojev za ponovni sprejem oseb po sporazumu med Slovenijo in Avstrijo, ki ureja tovrstna vprašanja. ""Če bo ugotovljena odgovornost Slovenije po sporazumu, da osebe ponovno sprejme, jih bodo policisti obravnavali in izvedli ustrezne ukrepe, ki jih predvideva zakon o tujcih,"" so še pojasnili policisti."
http://www.rtvslo.si/tureavanture/podobe-slovenije/kostelci-cistijo-zarasceno-zicno-ograjo-in-bentijo-ker-odganja-turiste/399869,prebežnik,369,"
					8. avgust 2016 ob 12:44
					Kostel - MMC RTV SLO, STA","
T. H.
","Kostelci čistijo zaraščeno žično ograjo in bentijo, ker odganja turiste","V Kostelu, kjer so začeli košnjo in čiščenje 12-kilometrske obrečne ograje, ki so jo postavili med begunskim valom, kljub manjšemu turističnemu obisku in kopanju v Kolpi nenaklonjenemu vremenu veje nekaj optimizma.
Tega je zaznati tudi zaradi pred tednom dni začete košnje in čiščenja s travo, trnjem in grmovjem zaraščene žičnate ograje z rezili, ki ga po razpisu ministrstva za obrambo izvajajo domačini. Košnjo bodo končali konec tedna, manjše dele ograje naj bi tudi nadomestili s panelno.
Približno kilometer so jo v najožjem delu rečne doline pretežno ob Slavskem Lazu nadomestili že pred meseci. Z državnim sekretarjem obrambnega ministrstva Andrejem Špengo, ki si je v sredo ogledal čiščenje in košnjo ob ograji ter njene najbolj problematične dele, pa so se dogovarjali, da bi ograjo nadomestili s panelno tudi na mestih, ki so najbolj primerna za kopanje v Kolpi.
Obrečno žično ograjo namreč - poleg letošnjega večkrat ne najbolj poletnega vremena - krivijo za znatno slabši turistični obisk območja v gornjem toku Kolpe. Podatke glede turističnega obiska sicer še zbirajo in bodo znani ob koncu sezone, lahko pa že na splošno ugotovijo, da je na Kostelskem letos manj predvsem dnevnih gostov in kopalcev.
Prebivalci nočejo ograjeSicer pa se občani in občinsko vodstvo bolj kot za nadomestitev ob slovensko-hrvaški meji nameščene rezilne ograje s panelno, na območju, kjer po besedah kostelske županje Lili Butina do zdaj niso zasledili prebežnikov, zavzemajo za njeno popolno odstranitev.
Takšna, kot je bila, zarasla, polna plazilcev in nevarna tako za ljudi kot živali, in zdaj tudi očiščena, hromi življenje ob Kolpi, kazi naravno okolje ter odganja obiskovalce, je dodala županja. Ob tem je opozorila, da večkrat objavljeni podatek, da je na Kostelskem 26 kilometrov žične ograje, ne drži. Na tem območju je 12 kilometrov ograje.
Za odstranitev rezilne ograje ob Kolpi se zavzema tudi kostelska civilna pobuda, ki je pristojnim spomladi predala peticijo proti ograji na meji, ki so jo podprli s približno 6.000 zbranimi podpisi.
Nove turistične zmogljivostiČeprav je letošnji turistični obisk slabši, pa so vseeno odprli nekaj novih turističnih zmogljivosti, je dodala županja. Čeprav je več lokalov zaradi slabega obiska v času sezone ostalo zaprtih, so ob Kolpi odprli nov manjši lokal, v Srobotniku pa apartmaje z enajstimi posteljami.
Omenjeni odprtji je označila za optimistični."
http://www.rtvslo.si/slovenija/video-drzava-se-pripravlja-na-morebiten-naslednji-val-prebeznikov/399824,prebežnik,110,"
					7. avgust 2016 ob 19:25
					Ljubljana - MMC RTV SLO, Televizija Slovenija","
Al. Ma.
",Video: Država se pripravlja na morebiten naslednji val prebežnikov,"Slovenija se očitno pripravlja na morebiten nov prebežniški val. Uprava za zaščito in reševanje naroča šotore, da bi lahko namestila večje število ljudi za tri leta.
Trenutno se sicer vse bolj širi organizirano tihotapljenje ljudi v države Evropske unije. Samo madžarsko mejo naj bi kljub ograji vsak mesec nezakonito prestopilo okoli tisoč ljudi. Takšnega navala na našo južno mejo ni, mesečno policisti na celotni dolžini ujamejo okoli 60 prebežnikov.
Brežiški policisti na 80 kilometrih meje s Hrvaško, kolikor je nadzorujejo, povprečno izsledijo 15 ljudi na mesec, ki poskušajo po kopnem in čez Savo v Slovenijo vstopiti nezakonito.
Na Obrežju jih je spremljal novinar TV Slovenija Jan Konečnik. Več v videoprispevku:"
http://www.rtvslo.si/crna-kronika/v-italiji-razbili-mrezo-trgovcev-z-ljudmi-aretacija-tudi-v-sloveniji/399743,prebežnik,296,"
					6. avgust 2016 ob 13:44,zadnji poseg: 6. avgust 2016 ob 16:36
					Ljubljana - MMC RTV SLO, STA","
Al. Ma.
","V Italiji razbili mrežo trgovcev z ljudmi, aretacija tudi v Sloveniji","Italijanski orožniki so minulo noč izvedli policijsko akcijo zoper mednarodno kriminalno združbo, ki se je ukvarjala s trgovino z ljudmi. Nekaj ljudi sta v svojih državah prijeli tudi slovenska in madžarska policija.
Mednarodno kriminalno združbo so iz Milana vodili ljudje pakistanskega rodu. Prek slamnatih podjetij in z uporabo lažnih dokumentov je združba organizirala prevoze in vstope ilegalcev iz Pakistana, Bangladeša in Afganistana, in sicer iz Madžarske proti Italiji in naprej proti severnoevropskim državam.
Po podatkih orožnikov so nezakonito organizirali prevoz v tovornjakih za več kot sto ljudi. V vozilih je bilo po skoraj 40 oseb. Združba naj bi s trgovino z ljudmi letno zaslužila približno pol milijona evrov.
V petkovi akciji orožnikov so bile aretacije tudi v Sloveniji in na Madžarskem. Preiskovalni sodnik iz Trsta je evropski priporni nalog tako izdal tudi za eno osebo v Mariboru, še poroča Ansa.
Z Generalne policijske uprave (GPU) so naknadno sporočili, da orožniki iz italijanskega Vidma končujejo preiskavo, v kateri jim v določenih delih pomagala tudi slovenska policija.
V Sloveniji so tako prijeli posamezne pribežnike, informacije pa so prek Evropola posredovali sosednjim upoštevnim državam. V priporu v Sloveniji je en človek iz združbe, ki jo preiskujejo italijanski varnostni organi, so še navedli na GPU-ju.
Prevažali tudi prek slovenskega ozemljaPo podatkih Anse so vsi štirje pridržani pakistanskega rodu, eden med njimi s prebivališčem v Milanu. Policija sicer preiskuje še enega Pakistanca s prebivališčem v Chioggi v bližini Benetk. Vse štiri pridržane obtožujejo, da so z najetim kombijem organizirali vstop v Nemčijo vsaj za pet oseb. Posameznike pa sumijo še drugih ilegalnih prevozov prebežnikov, tudi preko slovenskega ozemlja. Eden od aretiranih naj bi v preteklosti zaradi drugega zločina že pristal v celjskem zaporu.
Člani kriminalne združbe so od vsakega prebežnika za prevoz pobirali med 350 in 500 evrov, še navaja Ansa."
http://www.rtvslo.si/svet/foto-prebezniki-podrli-barikado-italijanske-policije-in-vdrli-v-francijo/399725,prebežnik,217,"
					6. avgust 2016 ob 10:29
					Rim, Paris - MMC RTV SLO","
K. Št.
",Foto: Prebežniki podrli barikado italijanske policije in vdrli v Francijo,"Skupina okoli 300 prebežnikov je podrla policijske barikade v italijanskem obmejnem mestu Ventimiglia in si utrli pot v Francijo; nekateri so plavali, drugi pa tekli mimo francoske straže.
Ko so podrli barikade, so nekateri skočili v morje in v Francijo dobesedno priplavali. Spet drugi so tekli mimo francoske policije na plaže, ki so v tem času polne turistov. Zdaj se zadržujejo ob skalnati obali francoskega letovišča Menton, ki je po kopnem od Ventimiglie oddaljen nekaj več kot 11 kilometrov.
""Dogodek je presenetil tako italijansko kot francosko policijo,"" je za Reuters dejal poveljnik policije v Ventimiglii Giorgio Marenco in dodal, da je cilj večine prebežnikov, ki prispejo v to malo italijansko mestece s 24.000 prebivalci, le eno: ""Vstopiti v Francijo"".
Več sto prebežnikov, ki s čolni vsak dan pripluje ob italijansko obalo, želi pot nadaljevati v severnejše države v Evropi. Italijanske oblasti so zato v mestu Ventimiglia na severozahodu države postavile začasno begunsko taborišče, ki pa ga je policija kasneje izpraznila. V mestu so nato odprli sprejemni center za več tisoč beguncev in ekonomskih imigrantov, ki bivajo večinoma pod lokalnim mostom, poroča Guardian.
Večina od 94.000 prebežnikov, ki je letos prispela v Italijo s čolnom, je iz Podsaharske Afrike prišla v Libijo, od koder so jih tihotapci ljudi za visoke denarje prepeljali na nevarno pot čez Sredozemsko morje."
http://www.rtvslo.si/svet/hrvaska-predsednica-nevihta-je-bila-eticno-cista-in-briljantna-osvobodilna-operacija/399659,prebežnik,1409,"
					5. avgust 2016 ob 11:48,zadnji poseg: 5. avgust 2016 ob 20:56
					Knin - MMC RTV SLO, STA","
K. Št., B. V.
",Hrvaška predsednica: Nevihta je bila etično čista in briljantna osvobodilna operacija,"Ob 21. obletnici hrvaške operacije Nevihta je hrvaška predsednica Kolinda Grabar-Kitarović operacijo označila za ""politično upravičeno in etično čisto"". V Srbiji pa operacijo označujejo za etnično čiščenje.
Predsednica je po poročanju hrvaške tiskovne agencije Hina na slovesnosti v Kninu dejala:""Nevihta je bila politično upravičena, etično čista in vojaško briljantno izvedena osvobodilna operacija na hrvaškem državnem ozemlju. To je bila častna zmaga za pravičen cilj.""
Predsednica, glavna govornica na osrednji slovesnosti ob hrvaškem dnevu zmage, domovinske hvaležnosti in veteranov, je še poudarila, ""da se danes na prvem mestu slavita svoboda in mir, ki ju je morala Hrvaška izboriti v vojni, ko je branila in osvobajala ozemlje iz zločinskega primeža unitarističnega jugoslovanstva in četništva"".
Spomnila je na trpljenje in smrt, ki ju je povzročila velikosrbska agresija in poudarila, da kljub temu hrvaška politika ni ne odredila ne odobrila niti enega maščevalnega dejanja, temveč je izražala pripravljenost za spravo in odpuščanje.
Srbe na Hrvaškem naj bi Nevihta razbremenilaIzrazila je tudi prepričanje, da se bo ""med državljani srbske narodnosti sčasoma še bolj krepila zavest, da jih je prav Nevihta razbremenila težkega stoletnega bremena velikosrbskega projekta"".
Hrvaška predsednica se je na začetku svojega govora odzvala na nedavne besede predsednika SDP-ja Zorana Milanovića, ki je ob obsodbi na dosmrtni zapor nekdanjih pripadnikov jugoslovanske varnostne službe in pozneje hrvaških obveščevalcev Josipa Perkovića in Zdravka Mustača, zaradi sodelovanja pri umoru leta 1983, HDZ poimenoval za udbovsko strukturo. ""Hrvaška ni nastala po naključju na podlagi udbovskih struktur, nastala je z voljo naroda in veličastno akcijo hrvaških borcev,"" je dejala in dodala, da je bila Nevihta ""politično upravičena in etično čista"". ""Z njo smo dokazali svojo zmožnost, da lahko postanemo svobodni in nismo dopustili, da postanemo hlapci v svoji domovini.""
""Vstop Srbije v EU je v interesu Hrvaške""Dejala je še, da so Hrvati narod, ki zna oprostiti, saj imajo etiko zmagovalca in etiko miru, poroča Jutarnji. ""Hrvaški narod ne pozablja, da je v osvoboditvi sodelovalo tudi več tisoč Srbov, medtem ko so številni obsodili velikosrbsko agresijo. Vsi moramo stremeti k prihodnosti. Vstop Srbije v EU je v interesu tako Hrvaške kot EU-ja, zato jo bomo na njeni poti podprli, hkrati pa bomo ščitili svoje nacionalne interese."" In še: ""Zavedamo se, da se srbska nacionalna manjšina srečuje s številnimi težavami, predvsem socialnimi. Na Hrvaškem ne smejo obstajati drugorazredni državljani. Ne želimo si getoizacije, ne želimo, da ljudje le živijo na Hrvaškem, temveč da živijo na Hrvaškem in se počutijo, da so v svoji domovini.""
Hrvaška je z jutranjo budnico orkestra hrvaške vojske v Kninu začela slovesnost ob 21. obletnici dneva zmage, domovinske hvaležnosti in veteranov, ko so leta 1995 z akcijo Nevihta proti srbskim upornikom povrnili nadzor nad skoraj tretjino državnega ozemlja.
Na osrednji proslavi v Kninu pričakujejo okoli 100.000 obiskovalcev. Premier v odhajanju Tihomir Orešković, predsednica Grabar-Kitarović in predsednik sabora Željko Reiner so se ob 9. uri poklonili žrtvam akcije v središču Knina, kjer so pred spomenikom Nevihta 95 (Oluja 95) položili vence in prižgali sveče. Na kninski trdnjavi pa so dvignili hrvaško zastavo, ki so jo ob zvokih vojaškega orkestra preletela hrvaška vojaška letala. V bližnji cerkvi je sledila maša.
Na krajevnem nogometnem stadionu bo ta dan tudi koncert kontroverznega hrvaškega pevca Marka Perkovića - Thompsona in drugih izvajalcev, med katerim bodo v neposrednem televizijskem prenosu na nacionalni televiziji HTV zbirali denar za prenovo vodovodnega stolpa, ki je simbol obrambe Vukovarja.
Predstavnik veteranov: Zmaga nad fašističnimi težnjamiV imenu veteranov je zbrane na slovesnosti nagovoril upokojeni pripadnik posebnih policijskih enot Ivica Glavota, ki je med drugim dejal, da je bila Nevihta ""največji dragulj v kroni domovinske vojne"". ""Boj za sodobno Hrvaško se ni končal z Nevihto, to je bilo le prvo dejanje. Drugi korak je boj za sodobno družbo, ki pa se še sploh ni začel,"" je dejal Glavota po poročanju portala jutarnji.hr. Glavota je še dejal, da Hrvaška danes na svoj način slavi obletnico zmage nad velikosrbskimi, fašističnimi težnjami.
O prebežnikih in nedokončanem deluGlavota se je v govoru obregnil tudi ob nekatere druge tematike. ""Verjeli smo, da bo naslednji korak po Nevihti napredek. Danes nas pripravljajo za ta naslednji korak. Mediji že na veliko poročajo, da moramo sprejeti 350 tisoč prebežnikov. Pravijo, da je Hrvaška stara in da to potrebujemo, da bi se Hrvaška pomladila, nihče pa ne omenja 350 tisoč naših mladih, ki so pregnani iz Hrvaške. Tisti, ki nam ponujajo prrebežnike, so pregnali mlade,"" je dejal Glavota.
Govor pa je Glavota končal z omenjanjem ""srbočetniških hord"" in opravičilom za ""nedokončano delo"". ""Moji ljudje, ne pustite, da vas vlečejo za nos. Priznavam, da sem s svojimi brati vzel orožje, da bi zaustavil srbočetniške horde, priznavam, da bi zdaj to storil s še večjim zanosom. Opravičujem se vsem, ki jim nismo uspeli pomagati in jim rešiti življenja, najbolj pa tebi, ljudstvo, ker nismo dokončali dela in ker moraš zdaj trpeti sranja v lastni državi. Opravičujem se in Bog naj vas blagoslovi,"" je na slovesnosti še dejal Glavota.
Vučić: Nad Srbi ne bo nobene Nevihte večMedtem ko Hrvaška začetek vojaške operacije Nevihta slavi kot nacionalni praznik, ga v Srbiji označujejo za dan nacionalne katastrofe in kot največje etnično čiščenje v Evropi po drugi svetovni vojni. Po srbskih ocenah je bilo s hrvaškega ozemlja pregnanih več kot 200.000 Srbov.
Na izjave hrvaške predsednice o ""etični čistosti"" Nevihte se je odzval srbski zunanji minister Ivica Dačić. Trditve je označil za nesramnost in kazalnik tega, da je ""za Hrvaško etično čisto ubiti nekaj tisoč Srbov in jih pregnati več kot 220.000"", poroča srbska tiskovna agencija Tanjug.
""Neviht ne bo več, ker je Srbija dovolj močna, da lahko skrbi za svoj narod in nikomur ne bo več dopustila takšnega pogroma,"" je dejal srbski premier Aleksandar Vučić, ki je v četrtek zvečer v Beogradu nagovoril pregnane Srbe z območja Hrvaške oziroma tedanje Srbske krajine ob koncu vojne leta 1995.
""Nikoli nisem govoril pred večjim številom ljudi ... Vsem Krajišnikom bi se rad opravičil, ker so v Srbiji obstajali taki, ki so se v trenutku zločinske akcije Nevihta obračali stran od vas in niso dovolj skrbeli za svoj narod,"" je dejal po poročanju srbske tiskovne agencije Tanjug.
Pregnanim Srbom ni treba občutiti sramuZbranim je še dejal, da za pregon nikakor niso krivi oni sami, ampak napačne in slabe politike, ki so dopustile nekaj, ""kar je v vašem primeru mogoče imenovati zločinska končna rešitev"". ""Z ničimer si niste zaslužili tega pogroma, bežanja na traktorskih prikolicah in nimate se česa sramovati, saj se tudi oni ne sramujejo tega, da skušajo svojo srečo zgraditi na tuji nesreči.""
Pregnanim Srbom tudi ni treba občutiti sramu zaradi spomenikov zločincem, ustaških vzklikov ali kljukastih križev, ki vedno spadajo k zločincem, je še izjavil predsednik srbske vlade. Vučić tudi ne verjame v kolektivno krivdo, zato tudi za pregon Srbov z območij na Hrvaškem niso krivi vsi Hrvati, ampak določeni posamezniki. ""Koliko je takih, ne bomo preštevali, to morajo storiti sami,"" je dejal in ob tem poudaril, da je Srbija to sama naredila, ko je šlo za tiste, ki so zagrešili zločine v njenem imenu. Krvi, ki je na njihovih rokah, ne želimo na rokah vseh Srbov, je še dodal Vučić.
Protestne noteVsako leto pred obletnico Nevihte, ki je bila odločilna tudi za konec vojne v Bosni in Hercegovini, prihaja do napetosti med Srbijo in Hrvaško. Ostro izmenjavo stališč in tudi diplomatskih not so letos poleg tega spodbudile odločitve hrvaškega sodstva, da razveljavi obsodbo hrvaškega kardinala Alojzija Stepinca in poslanca Branimirja Glavaša, pa tudi zaradi postavitve spomenika spornemu hrvaškemu nacionalistu Miru Barešiću, ki ga imajo v Srbiji za terorista.
Srbija to vidi kot poveličevanje ustaštva in kot dejanja, uperjena proti srbski manjšini na Hrvaškem. Na Hrvaškem pa srbske proteste ocenjujejo predvsem kot nadaljevanje velikosrbske retorike iz 90. let, ki je zanetila vojne na Balkanu.
Proustaški vzkliki in sežig srbske zastaveOb robu proslave je prišlo tudi do več incidentov. Skupina hrvaških veteranov je hodila po mestu in vzklikala ustaški pozdrav ""Za dom spremni!"", peli so tudi ustaške pesmi. Policija se ni odzvala, odobravanje pa je skupini izražalo nekaj hrvaških častnikov v svečanih uniformah, ki so stali ob cesti. V uradu predsednice so sporočili, da predsednica najostreje obsoja tovrstne incidente. Poudarila je, da obeležitev Nevihte ni ne primeren kraj niti čas zanje.
V ločenem incidentu je skupina mladih moških in deklet ob taktih Thompsonove pesmi ob navdušenju navzočih zažgala srbsko zastavo. Na glavni ulici v mestu pa je skupina okoli 40 moških, ki so bili oblečeni v črno in peli ustaške pesmi, kratek čas blokirala promet. Vzklikali so tudi ustaški pozdrav in avtomobilom, med katerimi je bil tudi policijski kombi, nekaj minut niso dovolili naprej."
http://www.rtvslo.si/begunska-kriza/avstrija-na-meji-s-slovenijo-vzpostavila-nove-registracijske-centre-za-prebeznike/399607,prebežnik,489,"
					4. avgust 2016 ob 16:55
					Dunaj - MMC RTV SLO, STA","
T. J.
",Avstrija na meji s Slovenijo vzpostavila nove registracijske centre za prebežnike,"Ob mejnih prehodih Lavamünd (Vič), Grablach (Holmec) in Karavanke so že vidni registracijski centri za prebežnike, ki so jih avstrijske oblasti vzpostavile s sistemom nadzora meje.
Po navedbah policije avstrijske Koroške jih bodo dali v uporabo samo, če bo treba. ""Koroška policija se že tedne pripravlja na morebitno prebežniško situacijo, kot jo poznamo iz prejšnjega leta. Trenutno sicer ni nobenih znakov, da se bo tu kmalu kaj spremenilo, a ta čas izkoriščamo za naše priprave. Ne gre za nič drugega kot za pripravljalni ukrep na situacijo, za katero upamo, da je nikoli ne bo,"" je za STA povedal tiskovni predstavnik policije avstrijske Koroške Rainer Dionisio.
Trenutno ni potrebe za aktivacijo Na omenjenih treh mejnih prehodih so tako kot še na nekaterih prehodih na meji z Italijo pred štirimi tedni začeli postavljati šotore in druge objekte za popis prebežnikov, v teh dneh pa vgrajujejo še tehnično opremo. ""Priprave vključujejo samo gradnjo infrastrukture, ki pa še ne bo dana v uporabo. Aktivacija je odvisna od razmer. Trenutno ni za to nobene potrebe,"" je pojasnil Dionisio.
Dionisio je še poudaril, da najnovejši ukrepi na meji nikakor niso rezultat morebitnega nezaupanja slovenskim oblastem, saj so pretekle izkušnje pri obravnavi beguncev pokazale zelo dobro sodelovanje: ""To počnemo samo za primer, če bo begunski tok premočan."" Po njegovih besedah so odveč tudi pomisleki glede načrtovane ograje: ""Tu ne gre za več kilometrov ograje, temveč samo za nekaj metrov v obe strani mejnega prehoda, da preprečimo nenadzorovane prehode meje,"" je povedal. ""Radi bi zagotovili, da je čisto vsak človek, ki pride k nam, identificiran in popisan. To ni pomembno le za Avstrijce, ampak za celotno Evropo.""
Takšen sistem uvedli že v Šentilju Za ograjo na avstrijskem Koroškem za zdaj še pripravljajo dokumentacijo in preučujejo možnosti njene postavitve, zato je še niso začeli postavljati: ""To so samo načrti, ki jih delamo zdaj, ko je mir, da bomo takrat, ko bomo morda to res potrebovali, pripravljeni. Postavili jo bomo šele takrat, ko bo begunska kriza resnično eskalirala."" Registracijski centri na mejnih prehodih so namenjeni sprožitvi uradnih postopkov že takoj ob prihodu prebežnikov na mejo. Tu naj bi jim pregledali dokumente in prtljago, preverili njihove podatke, jih popisali in podobno.
Takšen sistem mejnega nadzora so na začetku leta uvedli na Šentilju, ki je bil ob takratnem begunskem valu glavna vstopna točka iz Slovenije v Avstrijo. Ograja, zabojniki in šotori tam še vedno stojijo, a niso v uporabi, saj od začetka marca ni bilo novih prihodov. ""Jih je pa mogoče vsak trenutek aktivirati,"" je povedal tiskovni predstavnik policije avstrijske Štajerske Fritz Grundnig.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/v-slovenijo-iz-turcije-40-sirskih-beguncev/399606,prebežnik,152,"
					4. avgust 2016 ob 16:20,zadnji poseg: 4. avgust 2016 ob 21:15
					Ljubljana - MMC RTV SLO, STA","
A. Č.
",V Slovenijo iz Turčije 40 sirskih beguncev,"Vlada se je odločila, da Slovenija na podlagi kvote iz Turčije sprejme 40 državljanov Sirije, ki se jim lahko prizna status begunca. Azil je bil letos sicer priznan 58 ljudem.
Preselitev sirskih beguncev iz Turčije v EU je posledica marčnega dogovora med EU-jem in Ankaro o ustavitvi prebežniškega toka. Unija je julija lani obljubila preselitev okoli 22.000 beguncev iz tretjih držav.
.Slovenija naj bi od te številke prvotno sprejela 20 ljudi, danes pa je vlada odločila, da bo sprejela še omenjenih 40 sirskih beguncev iz Turčije.
V okviru premestitvene sheme so prvi begunci iz Grčije in Italije v Slovenijo prispeli maja. Gre za 34 ljudi, državljanov Sirije, Iraka in Eritreje. Status begunca je bil priznan 12, še enajstim pa so priznali subsidiarno zaščito.
V Sloveniji je bila letos mednarodna zaščita tako skupaj priznana 58 ljudem od 612, ki so zanjo zaprosili, med njimi pa je bilo največ državljanov Afganistana, Sirije in Iraka."
http://www.rtvslo.si/begunska-kriza/vec-poskusov-nezakonitih-prehodov-meje-na-obrezju-in-v-okolici/399509,prebežnik,178,"
					3. avgust 2016 ob 14:51,zadnji poseg: 3. avgust 2016 ob 14:57
					Novo mesto - MMC RTV SLO","
G. C.
",Več poskusov nezakonitih prehodov meje na Obrežju in v okolici,"V torek so policisti na mejnem prehodu Obrežje v tovornem vozilu odkrili skrita državljana Afganistana. Vojaki pa so izsledili deset Turkov, ki so nezakonito prišli v Slovenijo.
Po navedbah novomeških policistov so na mejnem prehodu Obrežje v podvozju srbskega priklopnega tovornega vozila odkrili skrita dva državljana Afganistana, ki sta se na ta način nameravala izogniti mejni kontroli, in ju takoj predali hrvaškim varnostnim organom.
V bližini mejnega prehoda Obrežje pa so pripadniki Slovenske vojske med opravljanjem skupnih nalog varovanja državne meje izsledili, policisti pa prijeli deset državljanov Turčije in državljana Srbije, ki so nezakonito prestopili državno mejo.
Med postopkom so ugotovili, da je državljanom Turčije nezakoniti prestop državne meje omogočil 20-letni državljan Srbije. Policisti in kriminalisti so pozneje prijeli še tri državljane Srbije, ki so pomagali pri nezakonitih prehodih meje
""Po končanem postopku bodo državljane Turčije, med njimi štiri otroke, stare od dveh mesecev do štirih let, predali hrvaškim varnostnim organom, državljane Srbije pa bodo s kazensko ovadbo zaradi kaznivega dejanja prepovedanega prehajanja meje ali ozemlja države privedli k preiskovalnemu sodniku,"" so navedli na Policijski upravi Novo mesto."
http://www.rtvslo.si/crna-kronika/voznik-kombija-osumljen-da-je-v-osilnico-dostavil-13-prebeznikov/399413,prebežnik,330,"
					2. avgust 2016 ob 10:40,zadnji poseg: 2. avgust 2016 ob 11:31
					Ljubljana - MMC RTV SLO","
G. C.
","Voznik kombija osumljen, da je v Osilnico dostavil 13 prebežnikov","Policisti so v ponedeljek v Osilnici izsledili 13 tujcev, ki so nezakonito prešli mejo. Vsi, razen enega, ki je bil zaradi zdravstvenih težav odpeljan v UKC Ljubljana, so že zaprosili za azil.
Policijska uprava Ljubljana je sporočila, da so policiste v ponedeljek zjutraj občani obvestili, da se pri Osilnici zadržuje od 10 do 12 ljudi, za katere sumijo, da so tujci. Policisti so jih sprva izsledili 11, nato pa še dva v naselju Čačiči.
Večina izmed 12 moških (štirje mladoletni) in ena ženska je državljanov Sirije, dva sta državljana Libije in državljan Iraka. Vsi, razen prebežnika, ki je bil zaradi zdravstvenih težav odpeljan v UKC Ljubljana, so zaprosili za azil in so bili po končanem postopku nastanjeni v azilnem domu.
Policisti so v Osilnici ustavili 22-letnega voznika iz Srbije. ""Glede na okoliščine in zbrana obvestila so obstajali utemeljeni razlogi za sum, da je ravno on pripeljal omenjene tujce. Policisti zaradi suma storitve kaznivega dejanja nedovoljenega prehajanja meje, ki ga je osumljen državljan Srbije, še vedno zbirajo obvestila in bodo po zbranih obvestilih zoper njega podali kazensko ovadbo na pristojno državno tožilstvo,"" so še sporočili s PU-ja Ljubljana.
Osem Afganistancev v tovornjakuMariborski policisti pa so v ponedeljek na parkirišču na Vodovodni ulici v Mariboru v priklopnem tovornjaku s turškimi registrskimi tablicami odkrili osem Afganistancev, starih med 16 in 36 let.
Namenjeni so bili v Nemčijo in Francijo, za svojo pot iz Afganistana pa so plačali med 1000 in 2000 evrov. Izčrpanim prebežnikom so policisti zagotovili prehrano in vodo, eden pa je zaradi dehidriranosti potreboval tudi zdravniško pomoč. Vse so že vrnili na Hrvaško.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/izcrpani-prebezniki-na-srbsko-madzarski-meji-koncali-gladovno-stavko/399401,prebežnik,469,"
					2. avgust 2016 ob 08:04
					Beograd - MMC RTV SLO, Radio Slovenija","

",Izčrpani prebežniki na srbsko-madžarski meji končali gladovno stavko,"Konec tedna so prebežniki na srbsko-madžarski meji končali gladovno stavko, s katero so želeli madžarske oblasti prisiliti v priznanje azila, saj jih bodo le nastanili v center na meji s Hrvaško.
Po navedbah srbskih oblasti naj bilo med več tisoč prebežniki v Srbiji kar 85 odstotkov ekonomskih migrantov, ki so brez možnosti, da bi dobili azil v kateri od držav Evropske unije.
V preteklih tednih so se v Srbiji spet začeli kopičiti migranti in begunci, zato so se v Beogradu odločili za strožji policijski in vojaški nadzor meje z Bolgarijo in Makedonijo, od koder večina prebežnikov nezakonito vstopa v državo.
Srbske oblasti preprečile vstop v državoTako naj bi vstop v Srbijo preprečili okoli 1.000 ljudem. Predvsem pa je ta odločitev jasno sporočilo tihotapcem, pa tudi vsem prebežnikom, ki so do do zdaj gojili lažno upanje, da bodo lahko - če ne drugače s pomočjo tihotapcev - prišli v EU. Tam jih namreč nočejo.
""Ko pridejo v naš del sveta, nas učijo, kaj je civilizacija, kaj so človekove pravice, kaj demokracija, ko pa mi pridemo v ta del sveta, nenadoma pozabijo vse, zato smo obtičali tu,"" pravi prebežnik iz Afganistana.
Madžarska odobri 30 azilov na danV Srbiji je trenutno nekaj manj kot 4.000 prebežnikov. Ob meji z Madžarsko - na prehodih Horgoš in Kelebija ter v sprejemnem centru v Subotici - jih na stotine še vedno čaka v upanju, da bodo nadaljevali pot proti severu, a Madžarska dnevno sprejme le okoli 30 prošenj za azil, in to le od tistih, ki predtem niso meje poskusili prečkati ilegalno, prav tako nimajo nobene možnosti ekonomski migranti - v Srbiji tako ostaja največ ljudi iz Afganistana in Pakistana, ki tudi v tej državi ne morejo pridobiti azila.
""Ti ljudje so prepuščeni tihotapcem, saj so meje zaprte. Tisti, ki imajo denar, v državi ostanejo dva ali tri dni in gredo potem nezakonito naprej, ogromno pa je ljudi, ki so ves svoj denar že porabili, zato so tu tudi že več mesecev,"" pripoveduje prostovoljka v Beogradu.
130 prebežnikov je pretekli teden gladovno stavkalo, večje skupine so se iz Beograda peš odpravile na mejo z Madžarsko, a so vse poskuse zaradi vročine in izčrpanosti končali. In tako ostaja odprto predvsem vprašanje, kako bodo srbske oblasti rešile problem migrantov, ki nočejo legalizirati svojega bivanja v Srbiji in ne morejo na Madžarsko. Samo letos pa naj bi v Srbijo ilegalno vstopilo že več kot 120.000 prebežnikov.
Boštjan Anžin, Radio Slovenija
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/sah-mat-za-koga-turcija-znova-grozi-eu-ne-popusca/399397,prebežnik,489,"
					2. avgust 2016 ob 07:02,zadnji poseg: 2. avgust 2016 ob 17:13
					Anakara - MMC RTV SLO, STA","
K. Št., A. Č.
","Šah mat za koga? Turčija znova grozi, EU ne popušča.","Ankara znova grozi, da bo preklicala dogovor o upravljanju migracij, če do oktobra ne bo odpravljena vizumska sprostitev. Nemški podkancler Gabriel meni, da se Turčija oddaljuje od Evrope.
Opozorilo Evropi je za današnjo izdajo nemškega dnevnika Frankfurter Allgemeine Zeitung izrekel turški zunanji minister Mevlüt Cavusoglu. Nemški podkancler Gabriel pa je po poročanju BBC-ja dejal, da je ""vse odvisno od Turčije, ali bo vizumska sprostitev izpeljana ali ne"" in da se EU ne sme pustiti izsiljevati.
Opozoril je, da se država ""s potezami, ki vodijo k smrtni kazni"", vedno bolj oddaljuje od Evrope oziroma evropskih temeljnih pravic in svoboščin.
Članice EU-ja namreč menijo, da Turčija zaradi ključne vloge pri zadrževanju prebežnikov na svojem ozemlju pričakuje sprostitev vizumskega režima za turške državljane na schengenskem območju kot nagrado.
Izpolnitev 72 pogojevEvropska komisija sicer vztraja, da mora Turčija izpolniti vseh 72 pogojev, med katerimi je tudi sporna protiteroristična zakonodaja. V preteklosti so oblasti v Ankari že večkrat nakazale, da Turčija svoje zakonodaje ne namerava prilagoditi evropski.
Prvotno je bilo predvideno, da bo EU vizume za turške državljane odpravila že julija letos, a se je proces zavlekel, ker Turčija še ni izpolnila vseh meril. Odprtih jih je skupno sedem, pri čemer v Bruslju za odpravo vizumov pričakujejo izpolnitev petih, preostali dve merili pa bosta zaradi zahtevane časovne omejitve po pričakovanjih izpolnjeni pozneje.
Element sorazmernostiV Bruslju ob tem poudarjajo, da želijo zgolj zagotoviti ""element sorazmernosti"", nikakor pa ne zmanjšati sposobnosti Turčije v njenem boju proti terorizmu. ""Namen procesa vizumske sprostitve je prilagoditi turško zakonodajo evropski, kar vključuje tudi boj proti terorizmu,"" je dejala govorka Evropske komisije Mina Andreeva.
""Sorazmernost"" pa po njenih besedah pomeni, da novinarjev ali profesorjev, ki na nenasilen način izražajo svoja stališča in ne pozivajo k nasilju, na podlagi protiteroristične zakonodaje ni mogoče zapreti ali obtožiti zaradi izražanja mnenja.
Neposredno kritiziral ZDATurški predsednik Recep Tayjip Erdogan je sicer v današnjem govoru v Ankari napovedal, da nameravajo turške oblasti prestrukturirati tudi varnostno-obveščevalno službo, ker da je pod vplivom gulenistov. Napoved predstavlja nov val Erdoganovih čistk, ki so se začele po spodletelem poskusu državnega udara 15. julija, za katerim po besedah Anakare stoji v izgnanstvu živeči klerik Fethullah Gülen. Ta je bil nekoč eden najtesnejših Erdoganovih sodelavcev.
Poskus vojaškega udara je bil po njegovih besedah""scenarij, napisan od zunaj"", zahodne države pa je hkrati obtožil podpiranja terorizma in načrtovalcev udara. Doslej je bil Erdogan pri obtožbah tujine previden, tokrat pa je ZDA kritiziral precej bolj neposredno. ""Kako je mogoče, da vas, strateškega partnerja, v dobro naše države prosimo za izročitev nekoga na podlagi strateškega dokumenta državne varnosti, vi pa ga še naprej skrivate in ščitite,"" je jezno naslovil Washington. Ta ne želi izročiti Gülena, ki živi v ZDA.
Erdogan in njegovi podporniki naj bi bili jezni tudi na evropske države, ki so kritizirale turške ukrepe po poskusu udara. Nemške oblasti med drugim na nedeljskem zborovanju privržencev Erdogana v Kölnu niso dovolile, da bi udeležence prek videokonference z velikih zaslonov nagovoril Erdogan in drugi turški politiki."
http://www.rtvslo.si/crna-kronika/policisti-v-osilnici-izsledili-13-tujcev/399365,prebežnik,40,"
					1. avgust 2016 ob 15:54
					Osilnica - MMC RTV SLO, STA","
L. L.
",Policisti v Osilnici izsledili 13 tujcev,"Policisti so na območju Osilnice izsledili 13 tujcev, domnevno državljanov Sirije.
Po izsleditvi so policisti sprožili postopke, povezane z ugotavljanjem nedovoljenega prehoda čez državno mejo.
S policijske uprave Ljubljana so sporočili, da bodo več informacij posredovali, ko bodo postopki končani."
http://www.rtvslo.si/svet/foto-papez-na-poljskem-med-maso-na-prostem-zbrane-pozval-naj-bodo-sanjaci/399290,prebežnik,352,"
					31. julij 2016 ob 15:16
					Krakov - MMC RTV SLO, STA","
B. V.
","Foto: Papež na Poljskem med mašo na prostem zbrane pozval, naj bodo sanjači","Papež Frančišek je ob koncu petdnevnega obiska na Poljskem za več sto tisoč vernikov daroval mašo na prostem. Zbranim je dejal, da bi morali biti sanjači.
Medtem ko policija ocene o številu udeležencev shoda v bližini Krakova ni podala, organizatorji pravijo, da se je zbralo več kot 2,5 milijona ljudi. Več sto tisoč ljudi se je sicer že v soboto odpravilo na prizorišče današnje maše, s seboj pa so imeli zložljive stole, spalne vreče, dežnike in senčnike. Vremenoslovci so namreč opozarjali, da bi lahko močno julijsko sonce prekinila nevihta. Najstniki, skavti, duhovniki in družine so pred koncem večdnevnega katoliškega praznika taborili pod zvezdami.
79-letni papež je mlade med drugim pozval, naj ne izgubijo poguma in se ne predajajo žalosti, saj ta ni vredna ""naše duhovne postave"". ""Gre za neke vrste virus, ki okuži in onemogoči vse; zapira vrata in nam preprečuje vstati in začeti znova,"" je po poročanju nemške tiskovne agencije DPA povedal Frančišek.
""Bodite sanjači""Papež je zbranim tudi dejal, da bi morali biti sanjači, ki verjamejo v ""novo človeštvo"", tisto, ""ki zavrača sovraštvo med narodi"" in ""ne želi videti meja in preprek"". Na sobotni večerni vigiliji je bil tudi kritičen do ""zdolgočasenih otrok, ki zamenjujejo srečo z zofo"". Pozval jih je, naj gredo ven in raje živijo svoje življenje, kot da ga zapravljajo prilepljeni na pametne telefone, je poročala francoska tiskovna agencija AFP.
Kot je dejal, se sicer ne spozna na tehnologijo, mlade pa je pozval, naj ""prenesejo najboljšo povezavo od vseh, in sicer srce, ki vidi in prenaša dobroto, ne da se utrudi"".
Mlade pozval k pomoči beguncemTema letošnjega enotedenskega srečanja mladih je bila v skladu z letom usmiljenja, ki ga je lani razglasil Frančišek, nanaša pa se na občutljiva vprašanja, med katerimi je tudi begunsko. Frančišek je na Poljskem mlade in tudi vse druge opozoril na usodo beguncev in pozval k pomoči in gostoljubju, s čimer nasprotuje poljski vladi, ki se je opredelila proti sprejemanju prebežnikov.
Papež se je na Poljskem v času obiska sešel tudi s predstavniki poljskih oblasti in poljskimi škofi ter drugimi cerkvenimi predstavniki. V petek je kot tretji papež obiskal nekdanje nacistično koncentracijsko taborišče Auschwitz-Birkenau."
http://www.rtvslo.si/begunska-kriza/italija-prebeznike-poucuje-o-nevarnostih-potovanja-v-evropo/399123,prebežnik,340,"
					28. julij 2016 ob 20:30
					Rim - MMC RTV SLO","
K. T., Janko Petrovec, Radio Slovenija
",Italija prebežnike poučuje o nevarnostih potovanja v Evropo,"Italijanske oblasti in mednarodna organizacija za migracije so predstavile kampanjo Aware Migrants, s katero želijo ozavestiti prebivalce v severni in srednji Afriki, kako nevarna in negotova je pot čez puščavo in morje v Evropo.
Vsako leto več prebežnikov prečka Sredozemsko morje, še hitreje pa rastejo številke o umrlih med potjo. Lani so našteli 3.700 smrti na morju, letos do julija več kot 3.000, natančnih številk o umrlih na saharski poti pa ni.
Podatki italijanskega notranjega ministrstva kažejo, da se večina afriških prebežnikov odpravi na pot brez jasnega načrta, kam bodo šli, ne da bi poznali nevarnosti na poti. O tem govorijo tudi pričevanja prebežnikov, ki so sestavni del kampanje Aware Migrants. Njena naloga: podučiti tiste, ki so še doma, da je prebežniška pot smrtno nevarna.
""Kampanjska sporočila predvajajo na lokalnih radiih in televizijah, imamo spletno stran z 80 ganljivimi pričevanji prebežnikov. Vključujemo tudi družbena omrežja,"" pravi Mario Marcone, vodja oddelka za migracije na italijanskem notranjem ministrstvu.
Najhuje je ženskam in otrokom, dodaja Federico Soda iz Mednarodne organizacije za migracije. Veliko žensk namreč med potjo posilijo in prihajajo v Italijo noseče. Notranji minister Angelino Alfano opozarja, da Evropa ne more sprejeti vseh, ki si želijo čez Sredozemlje, in da je razlikovanje med begunci in ekonomskimi migranti nujno.
Večina, ki jih pride, ne izpolnjuje pogojev za azilŠe predlani so bili begunci v večini, lani pa se je razmerje obrnilo. 60 odstotkov prebežnikov je takšnih, ki ne ustrezajo nobeni izmed oblik zaščite. Samo 40 odstotkov prišlekov izpolnjuje pogoje za azil. Minister Alfano upa, da bo med čakanjem na evropsko rešitev migrantskega bremena svoje opravila tudi kampanja Aware Migrants, ki bo Italijane stala poldrugi milijon evrov.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/svet/merklova-nemcija-ne-bo-spreminjala-politike-do-beguncev/399083,prebežnik,436,"
					28. julij 2016 ob 13:36
					Berlin - MMC RTV SLO, Reuters","
G. V., K. T.
",Merklova: Nemčija ne bo spreminjala politike do beguncev,"Teroristi skušajo z nedavnimi napadi škodovati pripravljenosti Nemčije, da sprejme begunce, je dejala nemška kanclerka Angela Merkel in zavrnila poziv k spremembi begunske politike.
Čeprav je Merklova zavrnila pozive k spremembi begunske politike, pa je napovedala ukrepe za izboljšanje varnosti, skupno gre za načrt v devetih točkah. Ta med drugim predvideva zgodnji opozorilni sistem radikalizacije med begunci in lažji izgon tistih beguncev, ki pridejo navzkriž z zakonom. Poleg tega naj bi ob večjih napadih omogočili posredovanje vojske.
Kot je dejala, napadi v javnosti sprožajo negotovost, ljudi je strah. ""A strah ne more biti podlaga za politično delovanje,"" je dodala.
""Pred enajstimi meseci sem rekla, da je Nemčija močna. Toliko stvari nam je uspelo narediti in še danes verjamem, da nam bo uspelo. Nisem rekla, da bo enostavno, toda zgodovinskemu izzivu bomo kos,"" je dejala. ""Zmogli bomo,"" je dodala.
Merklova se je na novinarski konferenci odzvala na niz nedavnih napadov v Nemčiji in drugje. Kot je dejala, sta bila dva napadalca na nemškem ozemlju begunca, kar je po njenem mnenju posmehovanje Nemčiji, tistim, ki beguncem pomagajo, in tudi številnim beguncem, ki v Nemčiji iščejo pomoč pred nasiljem in vojno.
""Džihadisti bi radi postavili pod vprašaj našo pripravljenost sprejeti ljudi, ki potrebujejo pomoč. Temu odločno nasprotujemo,"" je dejala Merklova.
""Prekršeni so bili civilizacijski tabuji,"" je dejala o napadih ne samo v Nemčiji, ampak tudi drugod po svetu. ""Zgodili so se tam, kjer bi lahko bil kdor koli od nas,"" je dodala.
Zatrdila je, da ne gre za vojno proti islamu, temveč za boj ali vojno proti Islamski državi.
Napad za napadomNemčijo je zadnjih deset dni pretresel niz napadov, s čimer so se okrepile kritike na račun Merklove in njene politike odprtih vrat za begunce, v okviru katere je s kriznih območij v Siriji, Iraku in Afganistanu lani v Nemčijo prišlo več kot milijon prebežnikov.
Na začetku prejšnjega tedna je pakistanski begunec na vlaku blizu Würzburga na jugu Nemčije s sekiro in nožem napadel potnike na vlaku in ranil pet ljudi. Napadalca je med zasledovanjem ubila policija. Odgovornost za napad je prevzela skrajna skupina Islamska država.
V petek je 18-letnik z dvojnim iransko-nemškim državljanstvom v nakupovalnem središču v Münchnu ubil devet ljudi. Najstnik je imel duševne težave in se je zdravil tudi v psihiatrični bolnišnici, napad pa ni imel džihadističnega ozadja.
V nedeljo se je pred prizoriščem festivala v Ansbachu na jugu Nemčije razstrelil 27-letni sirski prebežnik, ki so mu lani zavrnili azil in je bil pred deportacijo v Bolgarijo. Islamska država je pozneje sporočila, da je bil prebežnik njen borec, ki se je odzval na poziv k napadom v državah, ki sodelujejo v koaliciji proti skrajni sunitski skupini."
http://www.rtvslo.si/svet/bavarska-vlada-bi-zaprla-begunske-centre-in-olajsala-izgon/398940,prebežnik,358,"
					26. julij 2016 ob 16:00,zadnji poseg: 26. julij 2016 ob 16:49
					München - MMC RTV SLO, Radio Slovenija, STA","
A. Č., Polona Fijavž, Radio Slovenija
",Bavarska vlada bi zaprla begunske centre in olajšala izgon,"Zaradi niza terorističnih napadov v Nemčiji bavarska vlada razpravlja o morebitnih potrebnih varnostnih ukrepih. Bavarski ministrski predsednik Horst Seehofer zahteva poostren nadzor nad prebežniki, notranji minister pa njihov lažji izgon.
Razprava članov bavarske vlade se je osredotočila predvsem na to, ali je država dovolj dobro pripravljena na te vrste napadov, ki so v zadnjih dneh pretresli Nemčijo in kako bi lahko varnostne razmere izboljšali. Seehofer je napovedal preudarno preiskavo in odločne ukrepe ter izrazil jasno potrebo po več policistih, zahteva pa tudi, da se dodatno preverijo vsi begunci, ki so prišli v Nemčijo. ""Vedeti moramo, kdo je v državi,"" je dejal Seehofer.
Florian Hahn iz CSU-ja pa je dejal, da so varnostne razmere resne in grozeče in da ""smo očitno v nekem novem obdobju"", hkrati pa je zahteval več pooblastil za varnostne službe in več policije.
Tudi bavarski notranji minister Joachim Herrmann je pozval k odločnejšemu ukrepanju, kjer se je zavzel za znižanje zahtev pri deportaciji prebežnikov, ki so zagrešili kazniva dejanja. Zdravstveni razlogi po njegovem mnenju pri tem ne bi smeli biti več ovira, prav tako ne, da na območju morebiti divja vojna. Napovedal je tudi zaprtje sprejemnih centrov za begunce. ""Ne moremo imeti politike odprtih meja,"" je dejal in dodal, da je treba identiteto beguncev ugotoviti že na meji. Tisti, ki so brez ustreznih dokumentov, morajo ostati na meji, je še dejal.
Berlin poskuša miriti strastiOb tem iz Berlina opozarjajo, da ne sme biti prehitrih reakcij, pa tudi, da so oba napadalca, za katera je ugotovljeno, da sta izvedla teroristična napada - prejšnji ponedeljek v Würzburgu in v nedeljo zvečer v Ansbachu - preverili in sta bila z varnostnega vidika sprejeta. Že februarja so se na ravni zveznih dežel dogovorili o izmenjavi podatkov in preverjanju beguncev.
Iz Bavarske je prav tako slišati pozive, da naj bi policiji na pomoč priskočila vojska, a tudi tukaj so pred tedni po razgretih razpravah že sklenili dogovor, da vojska policiji lahko priskoči na pomoč le ob hujših naravnih nesrečah ali večjih terorističnih dejanjih. Iz Berlina je te dni slišati sporočila, da je pravna država močna, zakoni zadostni, da pa je treba počakati, kaj bo o delovanju napadalcev pokazala nadaljnja preiskava."
http://www.rtvslo.si/begunska-kriza/turska-tovorna-ladja-pripeljala-tudi-12-prebeznikov/398909,prebežnik,250,"
					26. julij 2016 ob 09:47
					Koper - MMC RTV SLO, STA","
G. C.
",Turška tovorna ladja pripeljala tudi 12 prebežnikov,"Na tovorni ladji, ki je v Luko Koper priplula iz Turčije, so odkrili 12 nezakonitih prebežnikov. Vsi so zaprosili za azil, nato pa so jih odpeljali v azilni dom.
Med pribežniki je devet državljanov Sirije in trije državljani Iraka. Na ladjo so se vkrcali s pomočjo dveh državljanov Turčije, ki sta pomorščaka na ladji. Policija ju je pridržala in zoper njiju vložila kazensko ovadbo, so sporočili koprski policisti.
V Slovenijo prihaja novih 32 beguncevNova skupina 32 beguncev bo v okviru premestitvene sheme v Slovenijo predvidoma prispela sredi avgusta. Med tistimi, ki so jih v Slovenijo iz Grčije in Italije premestili maja, je bil doslej status begunca priznan 12 prosilcem, enajstim pa subsidiarna zaščita. Letos je bila mednarodna zaščita skupaj priznana 58 ljudem. V enem primeru pa so izdali sklep o ustavitvi postopka, ker je prosilec samovoljno zapustil azilni dom in se vanj ni vrnil, kar v skladu z zakonom o mednarodni zaščiti šteje za umik prošnje.
V Sloveniji je za mednarodno zaščito zaprosilo 612 ljudi, med njimi največ državljanov Afganistana, Sirije in Iraka. Rešenih je bilo 469 prošenj, mednarodna zaščita pa je bila priznana skupaj 58 ljudem, od tega 40 statusov begunca, 18 pa statusov subsidiarne zaščite. V 292 primerih je bil postopek ustavljen, 59 prošenj je bilo zavrnjenih, 63 pa zavrženih.
V Sloveniji je trenutno tudi 21 mladoletnih prosilcev za azil brez spremstva, ki jih bodo avgusta predvidoma namestili v dijaška domova v Postojni in Novi Gorici, če bo vlada v četrtek sprejela sklepe, ki bodo podlaga za to."
http://www.rtvslo.si/svet/na-madzarskem-in-v-avstriji-razbili-cecensko-mrezo-tihotapcev-ljudi/398886,prebežnik,161,"
					25. julij 2016 ob 18:33
					Dunaj - MMC RTV SLO, STA","
A. Č.
",Na Madžarskem in v Avstriji razbili čečensko mrežo tihotapcev ljudi,"Avstrijske in madžarske oblasti so ob pomoči Europola razbile mrežo tihotapcev prebežnikov, ki jo je sestavljalo 25 ruskih državljanov iz Čečenije, živečih v Avstriji.
Glavni posrednik je v Avstriji, kjer tudi živi, najemal voznike in jih pošiljal na Madžarsko, nove ""stranke"" pa je pridobival iz madžarskih begunskih centrov iz vrst prebežnikov, ki so želeli v Avstrijo ali Nemčijo. Za pot v Avstrijo so morali prosilci za azil plačati 300 evrov, za pot v Nemčijo pa od 700 do 800 evrov.
Tihotapska mreža naj bi pretihotapila okoli 200 ljudi, ki so večinoma prihajali iz Afganistana, Irana, Iraka in Sirije. Begunske centre so zapustili brez dovoljenja, so še zapisali na Europolu. Da bi se izognili policiji, so tihotapci uporabljali nadomestne poti, npr. čez Slovaško, so dodali na Europolu.
Nemška tiskovna agencija DPA medtem poroča, da so po podatkih avstrijskih preiskovalcev v Avstriji, Nemčiji in na Madžarskem skupno aretirali 17 ljudi, ki naj bi sodelovali pri tihotapljenju okoli 1.000 prebežnikov iz Madžarske v Nemčijo."
http://www.rtvslo.si/svet/napadalec-iz-reutlingena-je-bil-sodelavec-svoje-zrtve/398874,prebežnik,204,"
					25. julij 2016 ob 16:07
					Berlin - MMC RTV SLO, STA","
A. V.
",Napadalec iz Reutlingena je bil sodelavec svoje žrtve,"21-letni prebežnik iz Sirije, ki je v nedeljo v Reutlingenu z nožem za kebab ubil žensko, je bil sodelavec svoje žrtve, ki je bila po rodu Poljakinja.
Sirec je skupaj z nesrečno žrtvijo več mesecev delal v manjši restavraciji. Policija je potrdila, da je imel napadalec, ki je še pet ljudi ranil, psihične težave. ""Bil je zaslišan in le deloma je bil sposoben opisati svoje dejanje,"" je povedal predstavnik policije. Moški je zdaj v bolnišnici, kjer je pod nadzorom policije. Primer sicer preiskuje deset preiskovalcev.
Motiv za napad ostaja neznankaKot so v ponedeljek še objavili v nemški policiji, sta se napadalec in žrtev, ki je bila po rodu iz Poljske, poznala tudi zasebno. Motiv za krvavo dejanje za zdaj ostaja neznanka, policija pa ni potrdila navedb o tem, da je bila žrtev noseča. Razkrila je, da storilec ni uporabil mačete, kot so poročali mediji, temveč nož za rezanje kebaba.
Napadalec znanec policije Policija je že preiskala sobo storilca v domu za begunce v Reutlingenu, za zdaj pa ni odkrila povezav med njegovim sirskim poreklom in dejanjem. Prav tako ni povezav med storilcem in petimi ranjenimi v napadu. Je pa bil pa storilec že prej znan policiji, in sicer zaradi nasilja, kraj in posedovanja mamil."
http://www.rtvslo.si/svet/samomorilec-se-je-masceval-ker-nemci-ovirajo-islamsko-vero/398821,prebežnik,845,"
					25. julij 2016 ob 06:43,zadnji poseg: 25. julij 2016 ob 18:52
					Ansbach - MMC RTV SLO, Reuters, STA","
T. K. B., G. V., A. V.
","Samomorilec se je maščeval, ker ""Nemci ovirajo islamsko vero""","Bavarski notranji minister Joachim Herrmann je povedal, da je šlo pri nedeljskem samomorilskem napadu 27-letnega sirskega prebežnika, ki se je razstrelil v Ansbachu, za teroristični napad.
""Na prenosnem telefonu napadalca je bil najden video v arabščini, v katerem storilec pravi, da napada v imenu Alaha, izpoveduje svojo zvestobo znanemu islamističnemu voditelju Abu Bakru Al Bagdadiju in pravi, da je napad maščevanje Nemcem, ker ti ovirajo islamsko vero,"" je pojasnil Herrmann in dodal, da po tem videu ne more biti več dvoma, da je šlo za teroristični napad z islamističnim ozadjem, saj je Iračan Al Bagdadi vodja skrajne islamistične skupine Islamska država, ki nadzoruje ozemlja v Iraku, Siriji, Libiji in Afganistanu.
Našli material za bombe in salafistično ""gradivo"" Herrmann je dodal še, da so v begunskem centru, kjer je napadalec prebival, zasegli material za izdelavo bomb in predmete, povezane s salafizmom, skrajno konservativnim gibanjem znotraj sunitskega islama, poroča nemška tiskovna agencija.
IS že prevzel odgovornost za napadMedtem pa je Islamska država (IS) prek tiskovne agencije Amaq, ki je blizu skupini, že prevzela odgovornost za napad. ""Borec IS-ja se je odzval na poziv, da se napadejo cilji v državah, ki sodelujejo v koaliciji proti IS-ju,"" je zapisal Amaq.
Ranjenih 12 ljudi, od tega trije huje Spomnimo, 27-letni Sirec, ki so mu lani zavrnili azil, se je v nedeljo zvečer okrog 22. ure razstrelil v bližini festivala v mestu Ansbach, pri čemer je bilo ranjenih najmanj 12 ljudi, od tega so trije v kritičnem stanju. Prebežnik je sprožil razstrelilno sredstvo, ki ga je imel v nahrbtniku, potem ko so mu zavrnili vstop na festivalsko prizorišče, ker ni imel vstopnice. Po prvih podatkih policije je napadalec deloval sam. Policija je zaradi napada zaprla središče mesta in z glasbenega festivala evakuirala okoli 2.500 ljudi.
Zavrnili azil in priskrbeli stanovanjePrebežnik je v Nemčijo prišel pred dvema letoma, oblasti pa so mu pred letom dni zavrnile azil, vendar so mu pustile, da ostane v državi zaradi vojnih razmer v njegovi domovini. V Ansbachu so mu priskrbeli tudi stanovanje. Avstrijske oblasti so v ponedeljek sporočile, da so sirskemu državljanu leta 2013 v Bolgariji odobrili prošnjo za azil. Zato mu je v Avstriji, kjer je za azil zaprosil leto kasneje, niso odobrili. V Bolgarijo ga niso smeli vrniti, ker je imel ustrezne dokumente, ki so mu dovoljevali 90-dnevno bivanje v schengenskem prostoru, je po poročanju avstrijske tiskovne agencije APA dejal tiskovni predstavnik avstrijskega notranjega ministrstva Karl-Heinz Grundblöck. Njegovo prošnjo so zavrnili tudi v Nemčiji, a so mu zaradi ""psihološke nestabilnosti"" dovolili začasno ostati v državi.
Dvakrat poskušal storiti samomorHermann je še povedal, da je hotel 27-letnik pred sinočnjim incidentom dvakrat storiti samomor, a ni jasno, ali je pri tem hotel izvesti tudi samomorilski napad. Po navedbah nemškega notranjega ministrstva so nameravali sirskega prebežnika preseliti v Bolgarijo, saj sirskih prebežnikov trenutno ni mogoče vračati v Sirijo. A kot je dodal Herrmann, je imel Sirec možnost pritožiti se na preselitev v Bolgarijo.
""Pravica do azila bo ogrožena""Po ministrovih besedah je po napadu jasno, da je treba ""okrepiti nadzor nad tistimi, ki živijo v naši državi"".
Herrmann je pojasnil, da je želel storilec poškodovati druge. ""Glede na to, da je imel nahrbtnik z razstrelivom, v katerem so bili tudi številni ostri kovinski delci, moramo domnevati, da ni šlo samo za dejanje samomora, temveč da je hotel škodovati kar se da veliko ljudem,"" je dejal.
Hkrati je izrazil zaskrbljenost, da bo ""pravica do azila ogrožena"" zaradi dogodkov preteklega tedna, ko je Nemčijo pretresla vrsta napadov. Izrazil je ogorčenje, da bi nekdo zlorabil azilni sistem, in dodal, da bodo naredili vse, da bi preprečili takšno ravnanje.
Angela Merkel pretresenaNemška kanclerka Angela Merkel je pretresena nad zadnjimi napadi v državi, je sporočila njena tiskovna predstavnica. Na vprašanje, ali bo zaradi zadnjih napadov spremenila politiko do prebežnikov, je tiskovna predstavnica odgovorila, da je treba počakati na izsledke preiskav dogodkov.
Regionalni časopis Neue Osnabrücker, ki se sklicuje na vire pri zvezni policiji, poroča, da so zaznali 410 namigov o morebitnih teroristih med begunci. Glede na nadaljevanje prihajanja prebežnikov v Nemčijo lahko domnevamo, da so med begunci nekdanji in dejavni pripadniki, podporniki in privrženci terorističnih organizacij ali islamističnih vojnih zločincev.
Tretji napad v treh dneh, četrti v tednu dni Že tretji napad v treh dneh in četrti v tednu dni bo še okrepil kritike na račun Merklove in njene politike odprtih vrat za begunce, ko je s kriznih območij v Siriji, Iraku in Afganistanu lani v Nemčijo prišlo več kot milijon prebežnikov.
Pred tednom dni je pakistanski begunec na vlaku blizu Würzburga na jugu Nemčije s sekiro in nožem napadel potnike na vlaku in ranil pet ljudi. Napadalca je med zasledovanjem ubila policija. Odgovornost za napad je prevzela skrajna skupina Islamska država.
V petek je 18-letnik z dvojnim iransko-nemškim državljanstvom v nakupovalnem središču v Münchnu ubil devet ljudi. Najstnik je imel duševne težave in se je zdravil tudi v psihiatrični bolnišnici.
V nedeljo je v južnonemškem mestu Reutlingen moški z mačeto ubil žensko in ranil dva druga človeka. Policija je sporočila, da gre za 21-letnega sirskega prosilca za azil. Storilec je bil aretiran. Policija sporoča, da ni znakov, da je šlo za terorizem."
http://www.rtvslo.si/slovenija/jansa-sds-se-nikoli-ni-bil-mocnejsi-kot-je-danes/398755,prebežnik,371,"
					23. julij 2016 ob 18:20,zadnji poseg: 23. julij 2016 ob 18:37
					Ljubljana - MMC RTV SLO, STA","
L. L.
","Janša: SDS še nikoli ni bil močnejši, kot je danes","""Prihaja čas političnih sprememb,"" je v nagovoru na poletnem taboru SDS-a v Bovcu napovedal predsednik stranke Janez Janša. Po njegovi oceni bodo naslednje volitve tekmovanje vizij.
Slovenija po Janševi oceni danes ponovno potrebuje politično silo, ki ve, zakaj je nastala, zakaj ostaja in kaj je treba početi v prihodnje. SDS pa ni le politična organizacija, pač pa, tako Janša, velika družina, ki je slovenska in demokratična. ""Vidimo, da nismo sami, da ne hiramo, kot lahko vsak dan preberemo. SDS še nikoli ni bila močnejša, kot je danes.""
Za SDS velja pravilo, kar te ne ubije, te krepi, je dejal Janša in dodal, da so se spoprijemali s poskusi, da se SDS kot edina alternativa izbriše iz slovenskega političnega zemljevida, čemur so se uprli: ""Smo še vedno tukaj, vedno več nas bo in vedno močnejši bomo.""
SDS lahko postreže z rezultatiPo mnenju Janše ima SDS izdelane programe in mu ni treba govoriti o obljubah, saj lahko postrežejo z rezultati prejšnjih mandatov. ""Prej kot čez dve leti bo čas, ko bo treba biti konkurenčen z idejami in programi in vizijami. Ko ne bodo več dovolj manipulacije, ustanavljanje instant strank in zloraba državnih institucij.""
Prva naloga stranke je po mnenju Janše boj s politično apatijo, saj 80 odstotkov ljudi ocenjuje, da trenutna vlada ne dela dobro, ""če bi ti ljudje volili v skladu s svojim prepričanjem, bi bila Slovenija čez dva meseca drugačna"". Janša ocenjuje, da sta bili zadnji dve leti te vlade prazen mandat. ""Če se zlorablja institucije, da nekdo ostane ali pride na oblast, če se z državo upravlja v nasprotju z osamosvojitvenimi vrednotami, lahko govorimo o vsesplošni krizi.""
Janša napoveduje viharno obdobje v EvropiJanša ocenjuje, da prihaja viharno obdobje tudi za Evropo. V zadnjih dveh letih so se namreč stvari bistveno spremenile, tudi zaradi napak pri migrantski politiki in odgovorih na finančno krizo. Z nezakonitim in nenadzorovanim prihodom prebežnikov brez selekcije je Evropa po njegovih ocenah bistveno povečala nevarnost terorizma in nevarnost, ki preti, da bo moral velik del Evrope spremeniti varen in brezskrben način življenja.
Po njegovih besedah je v interesu Slovenije, da EU ostane, kot je začrtan v Lizbonski pogodbi. ""Zato nam ni vseeno, da je ta perspektiva zaradi napak nekaterih politikov v Bruslju in širše ogrožena,"" je poudaril."
http://www.rtvslo.si/svet/na-colnu-v-sredozemskem-morju-odkrili-trupla-22-prebeznikov/398573,prebežnik,114,"
					21. julij 2016 ob 09:32
					Rim - MMC RTV SLO, STA","
B. V.
",Na čolnu v Sredozemskem morju odkrili trupla 22 prebežnikov,"Potem ko so italijanski reševalci v Sredozemskem morju v sredo rešili 550 prebežnikov, ki so skušali doseči Italijo, so isti dan na tem območju na gumijastem čolnu našli trupla 22 prebežnikov.
Človekoljubna organizacija Zdravniki brez meja je na družbenem omrežju Twitter sporočila, da ni jasno, kako so prebežniki umrli. Reševalci so trupla našli v čolnu v luži goriva in vode.
V torek so v 25 ločenih operacijah v Sredozemskem morju rešili več kot 3.200 ljudi. Po podatkih Visokega komisariata ZN-a za begunce (UNHCR) je letos v Italijo čez morje prispelo več kot 80.000 migrantov in beguncev.
Od leta 2014 je več kot 10.000 prebežnikov umrlo med poskusi, da bi čez Sredozemsko morje dosegli Evropo."
http://www.rtvslo.si/evropska-unija/eu-letos-se-ne-bo-odpravil-vizumov-za-turske-drzavljane/398429,prebežnik,281,"
					19. julij 2016 ob 12:08
					Berlin - MMC RTV SLO, Reuters","
G. V.
",EU letos še ne bo odpravil vizumov za turške državljane,"Evropski komisar Günther Oettinger je prepričan, da Evropska unija letos ne bo odpravila vizumov za turške državljane zaradi obračuna Ankare z nasprotniki po spodletelem poskusu vojaškega udara.
EU in Turčija sta marca sklenila za mnoge sporen dogovor, ki v zameno za ustavitev množičnega prihajanja prebežnikov predvideva pospešitev pristopnih pogajanj, finančno pomoč in vizumsko liberalizacijo za turške državljane.
Po petkovem spodletelem poskusu prevrata, ko je del vojske skušal strmoglaviti turškega predsednika Tayyipa Erdogana, je ta začel silovit obračun s svojimi nasprotniki in do zdaj je bilo zaprtih ali s položajev odpuščenih že skoraj 20.000 pripadnikov policije, javnih uslužbencev, sodstva in vojske.
V pogovoru z nemškimi časopisi je Oettinger, komisar za digitalno gospodarstvo in družbo, povedal, da v Evropskem parlamentu poteka razprava o osnutku zakona vizumske liberalizacije za turške državljane, vendar meni, da sprostitve vizumske politike do Turčije ne bo do konca letošnjega leta.
""Neodvisno sodstvo ogromna pridobitev""Oettinger je opozoril, da mora Erdogan resno obravnavati zaskrbljenost EU-ja glede spoštovanja vladavine prava, a zdaj ni videti, da bi bilo tako. Poleg tega je kritiziral nedavno odločitev Ankare, da odpravi imuniteto za poslance v turškem parlamentu, ki jim očitajo kazniva dejanja, kar je uperjeno predvsem v prokurdsko opozicijsko stranko.
Komisar je bil kritičen tudi do ukinjanja opozicijskih časopisov in zastraševanja novinarjev, ki so kritični do vladnih politik.
Po njegovih besedah oblasti ne morejo kar odstraniti na tisoče sodnikov, ki ji niso po volji. ""Neodvisnost sodstva je ogromna pridobitev,"" je bil jasen Oettinger.
Napoved ponovne uvedbe smrtne kazni za prevratnike je sprožila negodovanje v EU-ju, kjer je najhujša kazen že dolgo stvar preteklosti. ""Smrtna kazen je nezdružljiva z našimi vrednotami in pogodbami. Nobena država ne more postati članica EU-ja, če uvede smrtno kazen,"" je še dejal."
http://www.rtvslo.si/svet/vucic-ne-zelimo-biti-parkirisce-za-pakistance-in-afganistance-ki-jih-noce-nihce-v-eu-ju/398273,prebežnik,177,"
					16. julij 2016 ob 19:43
					Beograd - MMC RTV SLO, STA","
K. T.
","Vučić: Ne želimo biti ""parkirišče za Pakistance in Afganistance, ki jih noče nihče v EU-ju""","Srbski premier Aleksandar Vučić je napovedal, da bo Srbija ustanovila mešane vojaško-policijske patrulje za nadzor svojih meja, ker ne želi biti ""parkirišče za Pakistance in Afganistance, ki jih noče nihče v EU-ju"".
Potem ko je Madžarska znova uvedla nove ukrepe, v skladu s katerimi begunce vrača čez mejo nazaj v Srbijo, število prebežnikov v Srbiji stalno narašča. Namen mešane vojaško-policijske patrulje je, da ""brez ograj in žic"" varujejo mejo pred nezakonitimi prihodi prebežnikov in tihotapcev ljudi, je dejal Vučić. Kot je dejal, bodo storili vse, da se ta kriminal ustavi in vsem jasno pokaže, da država ne more biti parkirišče za Afganistance in Pakistance, ki jih nihče drug v Evropi ne želi niti videti, kaj šele sprejeti.
Na ozemlju Srbije je trenutno registriranih 2.699 prosilcev za azil, med katerimi je največ oz. več kot 85 odstotkov Afganistancev in Pakistancev, zelo malo pa je beguncev iz Sirije.
Dejal je še, da morajo begunci, ki v Srbijo vstopijo brez dokumentov in ne zaprosijo za azil, državo zapustiti v 30 dneh. Srbija sicer lahko sprejme od 6.000 do 7.000 prebežnikov."
http://www.rtvslo.si/svet/skrajno-desna-alternativa-za-nemcijo-naj-bi-izgubljala-podporo-volivcev/398096,prebežnik,236,"
					14. julij 2016 ob 10:48
					Berlin - MMC RTV SLO","
B. V.
",Skrajno desna Alternativa za Nemčijo naj bi izgubljala podporo volivcev,"Po javnomnenjski anketi nemška skrajno desna stranka Alternativa za Nemčijo (AfD) izgublja podporo volivcev. Trenutna podpora je osemodstotna, najnižja letos.
Padec podpore kaže raziskava javnega mnenja, ki jo je za nemška medija RTL in Stern izvedel institut Forsa, poroča Al Džazira Balkans. Osemodstotna podpora, kakršno glede na anketo stranka uživa trenutno, je odstotno točko nižja kot prejšnji teden in najnižja letos.
Pred nekaj meseci je AfD užival 13-odstotno podporo volivcev na zvezni ravni in celo več kot 20-odstotno v nekaterih vzhodnonemških zveznih državah.
Razpadla poslanska skupinaPoslanska skupina AfD-ja v lokalnem parlamentu Baden - Württemberga, kjer je stranka marca osvojila 15 odstotkov glasov, je razpadla po antisemitskem izpadu enega od lokalnih strankarskih vodij.
Stranka se spoprijema s težavami že od njenega nastanka leta 2013, zdaj pa 61 odstotkov vprašanih meni, da zaradi različnih struj stranka nima možnosti za obstanek.
Padec priljubljenosti AfD bo najbolj koristil vladajočima Krščanski demokratični zvezi (CDU) in Socialdemokratski stranki (SPD). Prva uživa 36-, druga pa 23-odstotno podporo vprašanih. Podpora obema strankama se je povečala glede na prejšnji teden.
AfD je nastala kot stranka nasprotnikov evra, na začetku pa ji je koristila kriza v evrskem območju. Po umiritve tiste krize je strankina priljubljenost padla, spet pa se je dvignila ob množičnem prihodu prebežnikov v Nemčijo. AfD je to izkoristil za ostre kritike politike kanclerke Angele Merkel.
Angela Merkel je napovedala, da bo AfD kot tipična stranka protesta izginila, ko se bo stabiliziralo begunsko vprašanje."
http://www.rtvslo.si/svet/v-nemciji-se-je-v-letu-dni-zaposlilo-30-000-prebeznikov/397854,prebežnik,131,"
					11. julij 2016 ob 10:41
					Berlin - MMC RTV SLO, STA","
K. S.
",V Nemčiji se je v letu dni zaposlilo 30.000 prebežnikov,"Od pomladi 2015 se je po ocenah nemškega zavoda za zaposlovanje v Nemčiji zaposlilo 30.000 prebežnikov. Medtem si nemška vlada v okviru integracijskih ukrepov in jezikovnih tečajev še vedno prizadeva za zaposlitev številnih brezposelnih prebežnikov.
""Prebežniki se zaposlujejo predvsem v sektorjih, kjer primanjkuje primernih kandidatov,"" je v intervjuju za nemški časnik Rheinische Post dejal direktor zavoda za zaposlovanje Frank-Jürgen Weise.
Četrtina beguncev, ki so se zaposlili med aprilom 2015 in marcem 2016, je dobila začasno pogodbo. Številni so se zaposlili kot čistilci in varnostniki. ""Na drugi strani je med prosilci za azil še vedno 130.000 ljudi, ki so brezposelni in prejemajo nadomestilo,"" je še dejal Weise.
V četrtek je sicer nemški parlament sprejel novo zakonodajo na področju priseljevanja, ki omejuje nadomestila za tiste, ki se ne želijo vključiti v nemško družbo."
http://www.rtvslo.si/svet/prebezniki-zaradi-madzarske-ujeti-na-nikogarsnji-zemlji/397772,prebežnik,449,"
					9. julij 2016 ob 19:55
					Beograd - MMC RTV SLO, Televizija Slovenija","
K. S.
","Prebežniki zaradi Madžarske ujeti na ""nikogaršnji zemlji""","Potem ko je Madžarska začela izvajati še strožji nadzor meje, na stotine prebežnikov, v glavnem iz Afganistana, ki želijo v zahodno Evropo prek Madžarske, ostaja ujetih na srbski strani, oziroma na ""nikogaršnji"" zemlji.
Madžarska z novo zakonodajo, ki med drugim predvideva možnost vračanja prebežnikov, ki jih ujamejo do osem kilometrov od meje, misli zelo resno - kot poroča RTV-jev dopisnik Boštjan Anžin, je namreč ta teden v Srbijo, na območja za žico, vrnila že skoraj tisoč prebežnikov brez dokumentov.
V šotoriščih, ki nastajajo tam, predvsem na območju mejnih prehodov Horgoš in Kelebija, in jim nekateri rečejo kar mali Idomeniji, je zdaj na stotine ljudi, saj jih na Madžarsko spustijo le nekaj deset na dan. Prebežniki poročajo o obupnih razmerah - ni ne stranišč ne tušev, niti sence ne.
Številni, še posebej tisti, ki so jih na madžarski strani ob poskusu nezakonitega prehoda ujeli, se vračajo proti Subotici in nazaj v Beograd. ""Vsi so se vrnili iz Madžarske in so bili v obupnem stanju. Številni med njimi imajo več poškodb, trdijo, da jih je madžarska policija pretepla ...,"" razlaga Branislava Đonin, prostovoljka pri nevladni organizaciji Info Park. Srbska vlada medtem Madžarsko zaradi vračanja beguncev obtožuje kršenja mednarodnega prava.
Ostre kritike na račun MadžarskeV Beogradu in na severu Srbije naj bi se nabralo že skoraj 2.000 prebežnikov, na jugu jih je več 100, ves čas pa prek Bolgarije in Makedonije prihajajo novi. Madžarsko, ki je na mejo odposlala dodatnih 10.000 vojakov, ostro kritizirajo mednarodne humanitarne organizacije, med drugim tudi ZN-ova agencija za begunce (UNHCR). Kot pravijo, prihaja do kršenja človekovih pravic, saj številnim ne omogočijo, da bi zaprosili za azil - skoraj vse prošnje pa zavrnejo.
Že tako slabe razmere se še slabšajo, a kot pravijo Madžari, ""branijo Evropo"". ""S tem lahko močno zmanjšamo število ljudi, ki se na madžarskem ozemlju zadržujejo nezakonito ter izboljšamo notranjo varnost ne le Madžarske, ampak tudi držav, kamor so prebežniki napoteni - Avstrije, Slovaške, Slovenije ... Zato naše ravnanje povsem ustreza EU-zahtevam po obrambi zunanjih schengenskih meja,"" je povedal svetovalec madžarskega premierja Viktorja Orbana Gyorgy Bakondi.
Medtem srbski premier Aleksander Vučić pravi, da Srbija ne bo zapirala meja ali tam ""uprizarjala predstav"", pristojni minister pa, da država ne bo dovolila nenadzorovanih prehodov v in iz države. O nadaljnjih ukrepih bo v kratkem razpravljal Svet za nacionalno varnost.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/slovenija/avstrija-se-pripravlja-na-postavitev-ograj-na-koroskih-mejnih-prehodih/397618,prebežnik,263,"
					7. julij 2016 ob 17:46
					Celovec - MMC RTV SLO, Radio Slovenija","
G. C.
",Avstrija se pripravlja na postavitev ograj na koroških mejnih prehodih,"Avstrijska vlada poskuša s številnimi preventivnimi ukrepi zajeziti pritok beguncev v državo. Koroška deželna policija je lastnike obmejnih zemljišč že obvestila, da nameravajo ob slovensko-avstrijski meji postaviti ograjo.
Sprejeti in načrtovani ukrepi avstrijske vlade glede prebežnikov kažejo na to, da Avstrija ne želi več nobenih presenečenj. Po poročanju novinarke Radia Slovenija Petre Kos Gnamuš tudi na slovensko-avstrijski meji potekajo priprave na postavitev ograje. O tem so že obvestili lastnike obmejnih zemljišč.
""Ograjo načrtujemo v nekaterih občinah, in sicer na mejnih prehodih Labot, Holmec, Ravnjak in Libeliče. Za zdaj sicer še ni terminskega načrta, vendar se želimo na morebitno večje število beguncev pripraviti zdaj, ko je še mirno,"" je za Radio Slovenija povedal tiskovni predstavnik koroške deželne policije Rainer Dionisio.
Avstrijski poslovni dnevnik Das WirtschaftsBlatt pa je v začetku navajal navedbe koroške policije, da bo ograja nameščena ""tam, kjer je potrebno"". Ograje pa naj ne bi postavili vzdolž cele meje s Slovenijo, saj na ""gorskih vrhovih ni potrebna."" Lastniki zemljišč pa bi lahko dobili tudi odškodnino za ograjo na njihovih zemljiščih, tako kot je bila lastnikom določena kompenzacija ponujena na avstrijskem Štajerskem in na Gradiščanskem.
Občutki avstrijskih obmejnih prebivalcev glede novih postavitev ograj pa so različni.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/svet/ostrejsa-definicija-posilstva-v-nemciji-otipavanje-je-spolni-delikt/397617,prebežnik,577,"
					7. julij 2016 ob 17:30
					Köln - MMC RTV SLO, STA","
K. Št.
",Ostrejša definicija posilstva v Nemčiji: otipavanje je spolni delikt,"Ravno na dan prvega sojenja zaradi spolnih napadov na ženske v Kölnu na silvestrovo je nemški parlament potrdil širšo definicijo posilstva, temelječo na načelu 'Ne pomeni ne'.
Sprememba definicijo posilstva širi na to, da vključuje vsako spolno dejanje, ki je v nasprotju z ""izrecno voljo"" žrtve. Dozdajšnja zakonodaja je določala, da se mora žrtev fizično upreti nasilni grožnji, da se ta obravnava kot spolni napad. Reforma po širšem prepričanju nemško zakonodajo o posilstvu usklajuje s pravnimi standardi drugih razvitih držav, njeno sprejetje pa je sledilo burnim razpravam, ki so jih še posebej razvneli napadi na ženske v Kölnu na silvestrovo.
Ravno v Kölnu se je danes začelo prvo sojenje zaradi omenjenih spolnih napadov v tem četrtem največjem nemškem mestu na silvestrovo. Na zatožni klopi sta Alžirec in Iračan, ki naj bi žrtve najprej fotografirala. Ženske je nato skupina moških ločila od množice in jih obkrožila. Eno izmed žensk naj bi storilca otipavala po zadnjici in mednožju, drugo naj bi eden izmed obtoženih polizal po obrazu.
Očitno načrtovani napadi na ženske blizu glavne železniške postaje v Kölnu in drugih nemških mestih na silvestrovo so pred pol leta pretresli Nemčijo in Evropo. Storilci naj bi bili predvsem tujci arabskega in severnoafriškega rodu. Zaradi napadov v Kölnu je bilo podanih okoli 1.200 ovadb, 500 se ji je nanašalo na spolne delikte. Do zdaj so obsodili štirinajst storilcev, med drugim zaradi kraje in ropa. Zaradi spolnega delikta ni bil obsojen še nihče.
Nemški parlament zaostril pregon posilstva Nova nemška zakonodaja prinaša tudi nižji prag za izgon storilcev spolnih deliktov, otipavanje označuje za spolni delikt, posebej pa obravnava spolne napade, ki jih zagrešijo večje skupine ljudi.
Pravosodni minister Heiko Maas je pred glasovanjem v bundestagu pojasnil, da je cilj novega zakona zaobjeti dejanske situacije, v katerih pride do spolnih napadov; to so predvsem primeri, ko žrtve napadalec preseneti, ustrahuje ali jim grozi z drugim nasiljem ali ko so žrtve nezavestne.
Lažji izgon prebežnikovParlament je že januarja olajšal izgon migrantov in beguncev, obsojenih zločinov. A do zdaj je bilo treba za izgon priskrbeti dokaze, da je bilo poleg spolnega delikta storjeno tudi drugo nasilje oziroma da so bile izrečene grožnje. Poleg tega je morala biti za izgon tujega napadalca izrečena najmanj enoletna zaporna kazen. S spremembo zakona bodo lahko proti prosilcu za azil med azilnim postopkom uporabili vsakršno obsodbo, ki se nanaša na spolni delikt.
Konservativci kanclerke Angele Merkel so poleg tega v reformo vključili določbo, da je že samo biti član skupine, ki zagreši spolne napade v množici, nezakonito, pri čemer ni treba posebej dokazovati, da je posameznik napadel žrtev. Kdor koli, ki tudi samo tiho sprejme, da skupina zagreši zločin, je lahko predmet kazenskega pregona. Levičarska opozicija, Zeleni in levica, je temu delu reforme podporo odrekla, češ da je neustaven, ker odpira vrata pregonu nedolžnih prič oziroma mimoidočih.
V Nemčiji letno poročajo o 8.000 posilstvih, a le ena izmed desetih žrtev storilca ovadi, le ena izmed desetih ovadb pa vodi v obsodbo, kažejo podatki DPA.
Večja zaščita prostitutkBundestag je danes sprejel tudi sveženj ukrepov za boljšo zaščito prostitutk. Ta naj bi prostitutke bolje obvaroval pred izkoriščanjem in boleznimi. Med drugim od strank prostitutk zahteva obvezno rabo kondomov, javne hiše pa bodo morale imeti dovoljenje za obratovanje.
Obveza prostitutk, v Nemčiji naj bi jih bilo najmanj 15.000, bo po novem, da se morajo vsake dve leti oglasiti pristojnim oblastem, enkrat na leto pa bodo morale opraviti zdravniški pregled. Prostitutke, stare od 18 do 21 let, bodo morale na zdravniški pregled še pogosteje."
http://www.rtvslo.si/svet/preplah-v-srbiji-zaradi-novih-prebeznikov/397610,prebežnik,477,"
					7. julij 2016 ob 16:19
					Dunaj, Beograd, Budimpešta - MMC RTV SLO, STA","
K. Št.
",Preplah v Srbiji zaradi novih prebežnikov,"Srbski minister za delo Aleksandar Vulin je sklical izredno zasedanje sveta za državno varnost, saj je v državo, kljub zaprtju meje za prebežnike, nezakonito vstopilo 500 ljudi.
Prebežniki so v državo vstopili iz Makedonije in Bolgarije. Beograd ima težave tudi na meji z Madžarsko, ki namerava v Srbijo poslati več sto ljudi, ki so jih ujeli na obmejnem območju.
Da število nezakonitih prebežnikov znova narašča, opozarjajo tudi v Makedoniji, kjer je policija v samo 48 urah nedaleč od vasi Selemli, Dojran in Medzitlija ob makedonsko-grški meji ustavila okoli 800 prebežnikov.
Zastoji na avstrijsko-madžarski mejiMedtem pa se je plaz kritik znova usul na madžarsko vlado, ki je uvedla dodaten nadzor na avstrijski meji, ki je na avstrijski strani povzročila več kilometrov dolge zastoje vozil. Odločitev Madžarske je sicer odgovor na nedavno zaostritev nadzorov na avstrijski strani, potem ko so v nekem tovornjaku našli več nezakonitih priseljencev, kar je na madžarski strani povzročilo večkilometrske kolone predvsem tovornih vozil.
Ko je nato še Madžarska uvedla dodaten nadzor, je avstrijski notranji minister Wolfgang Sobotka za avstrijsko televizijo ORF omenjeni diplomatski ukrep utemeljil s tem, da Madžarska v nasprotju z Avstrijo po schengenskih pravilih nima pravice do ponovne uvedbe začasnega nadzora na mejah znotraj schengena.
Članice lahko začasen nadzor na notranjih mejah v schengenskem prostoru, kjer lahko Evropejci sicer potujejo brez sistematičnega preverjanja potnih listin, uvedejo v primeru resne grožnje javnemu redu ali varnosti, v primeru nenadne in nepričakovane grožnje ter v izjemnih okoliščinah ob resnih težavah pri upravljanju zunanjih mej.
Neupoštevanje dublinske uredbeSobotka je v pogovoru za ORF v torek zvečer poostritev nadzora upravičil s tem, da vsak dan v tovornjakih in vozilih odkrijejo nezakonite prebežnike. Kot nerazumljivo je označil še to, da Madžarska, članica EU-ja, ne sprejema nazaj prosilcev za azil, kot to določa dublinska uredba, in da pravi, ""da zanjo ne velja tisto, kar velja za druge"". Avstrijski kancler Christian Kern je že napovedal, da se bo pogovoril z madžarskim kolegom Viktorjem Orbanom, da bi Madžarska začela sprejemati nazaj prosilce za azil.
Madžarska uvedla nov sistem varovanja mejaMadžarska vlada je v torek sporočila, da je v boju proti nezakonitim migracijam na zunanji schengenski meji s Srbijo in Hrvaško uvedla nov sistem varovanja meja, s katerim želi preprečiti ""več sto tisoč ljudem vstop na območje EU-ja, ne da bi kaj vedeli o njihovi identiteti, ciljih in načrtih"".
V skladu s tem sistemom bodo begunce in migrante, ki jih bodo našli na območju, ki je od meje oddaljeno osem kilometrov, vračali na mejo, kjer bodo lahko v tranzitnem območju zaprosili za azil na Madžarskem. Če bodo to storili, bodo njihove prošnje takoj obravnavali. Razširili so tudi pristojnosti obmejne policije pri obravnavi beguncev. Madžarski Helsinški komite je že opozoril, da bodo s temi postopki za dodelitev statusa begunca še bolj netransparentni in da pomeni vračanje migrantov na mejo, ne da bi prej sprejeli njihove prošnje za azil, kršitev mednarodnega in evropskega prava."
http://www.rtvslo.si/svet/v-italiji-ubit-nigerijski-prosilec-za-azil-storilec-naj-bi-bil-desnicarski-skrajnez/397594,prebežnik,308,"
					7. julij 2016 ob 14:03
					Fermo - MMC RTV SLO, STA","
B. V.
",V Italiji ubit nigerijski prosilec za azil. Storilec naj bi bil desničarski skrajnež.,"V Italiji je bil ubit 36-letni prosilec za azil iz Nigerije, domnevnega storilca pa so aretirali danes. Žrtev naj bi do smrti pretepel 35-letni desničarski navijač mestnega nogometnega kluba.
Nigerijski prosilec za azil je bil ubit, ko je v mestu Fermo skušal svojo partnerko zaščititi pred rasističnimi žaljivkami, je sporočila organizacija Capodarco, ki je paru dajala streho nad glavo.
Domnevni storilec, v omenjenem mestu dobro znani desničarski navijač mestnega nogometnega kluba, naj bi Nigerijca pretepel do smrti, poroča nemška tiskovna agencija DPA.
Pobegnila pred Boko HaramomŽrtev in njegova 24-letna partnerka sta iz Nigerije pobegnila pred islamistično teroristično milico Boko Haram, ki je v napadu na krščansko cerkev ubila vse njune sorodnike. V Italijo sta prispela novembra lani, potem ko sta tudi na poti skozi Libijo doživela nasilje. Kot poroča italijanska tiskovna agencija Ansa, je med prečkanjem Sredozemskega morja partnerka ubitega izgubila otroka, ki ga je nosila.
Župan Ferma Paolo Calcinaro je dejal, da ima občutek, da živi v mori. ""Pobegnil je pred vojno, da ga je v tujini dosegla smrt,"" pa je dogodek komentiral ustanovitelj človekoljubne organizacije Capodarco, duhovnik Vinicio Albanesi. ""Gre za jasen primer rasizma,"" je bil še ogorčen. Italijanski premier Matteo Renzi je v odzivu pozval k boju proti sovraštvu, rasizmu in nasilju.
Napadi na cerkve, ki pomagajoV Fermu so bili v preteklih mesecih priča več napadom na cerkve, ki med drugim pomagajo narkomanom in priseljencem. V mestu živijo številni tujci, ki so dobro vključeni, prosilce za azil pa vabijo v šole in na srečanja skavtov, kjer lahko z otroki delijo svojo zgodbo, poroča Ansa.
V Italijo še vedno prihaja veliko prebežnikov. Italijansko notranje ministrstvo je prejšnji teden sporočilo, da je med januarjem in junijem v državo prispelo skupaj 70.930 ljudi, kar je skoraj toliko kot v istem obdobju lani. V celotnem lanskem letu je Italijo doseglo 153.000 beguncev in migrantov, poroča francoska tiskovna agencija AFP."
http://www.rtvslo.si/kultura/razstave/prva-samostojna-razstava-pulitzerjevega-nagrajenca-za-fotografijo-srdjana-zivulovica/397509,prebežnik,251,"
					6. julij 2016 ob 14:55
					Medvode - MMC RTV SLO, STA","
P. G.
",Prva samostojna razstava Pulitzerjevega nagrajenca za fotografijo Srdjana Živulovića,"""Te fotografije niso samo umetniški artefakti, zdi se mi, da lahko visijo v kakšnem domu in razveseljujejo ljudi,"" pravi fotoreporter in prvi slovenski Pulitzerjev nagrajenec Srdjan Živulović, ki namerava ob koncu svoje prve samostojne razstave katero od fotografij tudi podariti.
Razstava bo na ogled v knjižnici v njegovih domačih Medvodah, tematika razstavljenih fotografij pa se giblje od narave, vsakdanjega življenja do fotografij beguncev. Navdih za fotografije je našel v vsakodnevnem norenju, v iztrošenju, ki ga povzročijo vsakodnevni dogodki, in predvsem v tem, da se lahko iz tega umakne in posname fotografije, ki bodo v zadovoljstvo gledalcem.
Druga samostojna razstava že v nastajanjuŽivulović že snuje drugo samostojno razstavo, ki bo septembra na ogled v galeriji zavarovalnice Adriatic Slovenica v Ljubljani. Tema te druge razstave bo izključno begunska, prikazane bodo fotografije Kurdov iz leta 1989, beguncev, ki so iz bosansko-hrvaške vojne prišli v Slovenijo, ter današnjih beguncev v Sloveniji, Avstriji in na Hrvaškem.
Razstavo je napovedal kot ""nekakšen triptih begunskih zgodb, ki se ponavljajo vsake toliko let, v bistvu pa so nenehno na vidiku, ne glede na to, da jih opazimo šele vsake toliko časa"".
""Milijarda lepših stvari""Prestižno Pulitzerjevo nagrado je prejel za fotografijo prebežnikov, posneto na nasipu pri Brežicah na poti v obljubljeno Evropo. V enem od intervjujev je o begunski krizi povedal: ""Moja velika želja je, da takšnih stvari ne bo treba več fotografirati, saj obstaja milijarda lepših stvari.""
Razstava, ki jo bodo v knjižnici v Medvodah odprli drevi ob 19.30, bo za zdaj na ogled samo v Živulovićevem domačem kraju."
http://www.rtvslo.si/svet/italijanska-straza-s-colnov-resila-4-500-prebeznikov/397501,prebežnik,125,"
					6. julij 2016 ob 14:00
					Rim - MMC RTV SLO, STA","
K. Št.
",Italijanska straža s čolnov rešila 4.500 prebežnikov,"Italijanska obalna straža je v torek v sicilijanskem prelivu rešila kar 4.500 prebežnikov. Ena od rešenih žensk, državljanka Kameruna, je na ladji rodila zdravo deklico.
V operacijah so poleg ladij italijanske mornarice sodelovala tudi plovila evropske agencije za zunanje meje Frontex in nevladnih organizacij.
Ena od v torek rešenih žensk, državljanka Kameruna, je na ladji rodila deklico. Poimenovala jo je Manuela, po babici, ki je delala na ladji in je pomagala pri porodu. Italijanska mornarica je sporočila, da sta mama in hčerka v odličnem zdravstvenem stanju.
Po podatkih Mednarodne organizacije za migracije (IOM) je letos v Evropo po morski poti prišlo že 227.000 prebežnikov, od tega več kot 67.000 v Italijo. Na poti čez Sredozemsko morje je na poti do Italije letos umrlo 2.920 ljudi."
http://www.rtvslo.si/svet/stevilo-prebeznikov-v-srbiji-se-kljub-ukrepom-znova-povecuje/397374,prebežnik,347,"
					4. julij 2016 ob 21:54
					Beograd - MMC RTV SLO, Televizija Slovenija","

",Število prebežnikov v Srbiji se kljub ukrepom znova povečuje,"V Srbiji se v zadnjih tednih spet povečuje število beguncev; zdaj jih je tam že več kot dva tisoč. Če jih ne bodo pravočasno preselili, jih bo veliko ostalo v Srbiji.
Čeprav se podatki visokega komisariata in srbskih oblasti, ki pravijo, da so razmere pod nadzorom, razlikujejo, je v Beogradu za ocene, ali se prebežniški tok krepi ali ne, dovolj pogled v park v bližini avtobusne postaje. Tja vsak dan prihaja na desetine ljudi, namenjenih na sever po zakoniti poti ali s pomočjo tihotapcev.
Naslednja postaja za večino je zbirni center Subotica in tudi mejni prehod Horgoš. ""Nekateri pridejo iz Makedonije in poskušajo nekako priti na Madžarsko. Tudi če prideš iz Bolgarije, greš čez Srbijo,"" je dejal neimenovani prebežnik. Spet drugi pravi, da je za pot iz Afganistana potreboval dva meseca in pol.
Ob madžarski ograji, kjer rastejo šotorišča, je na stotine ljudi, ki tam čakajo tudi mesec in pol, Na madžarski strani lahko za azil zaprosi približno 30 ljudi na dan, vse več jih zato mejo poskuša prečkati nezakonito. Letos je to uspelo že okoli 15.000 ljudem. Od tu očitno strah Hrvatov, ki so prejšnji teden presenetili z začasnim zaprtjem mejnega prehoda Batina s Srbijo, s tehničnimi ovirami naj bi poskusili preprečiti nelegalne prehode, čeprav prebivalci na obeh straneh meje o tem ne vedo nič.
Hrvati so na srbsko ogorčenje, ker je bil prehod zaprt brez opozorila, govorili, da je šlo za vajo. Ograje zdaj ni več, a bi lahko hitro spet stala, če bi se tok preusmeril. Sporočila iz Madžarske so namreč jasna; tam je sodišče prvič po novi zakonodaji obsodilo deset prebežnikov, ki naj bi septembra 2015 sodelovali v nemirih na meji in nezakonito vstopili v državo. V zaporu je sicer ostal le eden, ki je bil obsojen na tri leta, za vse pa sledi izgon iz države.
Pritisk na meje in število nezakonitih prehodov se od marca, ko je bil sklenjen sporni in slabo delujoči sporazum med Evropsko unijo in Turčijo, spet povečujeta. Uradno zaprta balkanska begunska pot pa se je medtem spet spremenila tudi v poligon za tihotapce.
Boštjan Anžin, Televizija Slovenija"
http://www.rtvslo.si/svet/skupaj-s-prebezniki-v-evropo-prispelo-17-pripadnikov-is-ja/397201,prebežnik,160,"
					2. julij 2016 ob 14:19
					Berlin - MMC RTV SLO, STA","
K. Št.
",Skupaj s prebežniki v Evropo prispelo 17 pripadnikov IS-ja,"Islamska država (IS) naj bi izrabila stisko prebežnikov, ki so se odpravili proti državam Evropske unije, in med njih pomešala svoje borce.
Na začetku junija so varnostni organi aretirali tri domnevne pripadnike IS-ja. Obtožili so jih priprave napadov v Düsseldorfu po naročilu IS-ja, potrdili pa so tudi, da so se vsi trije v Nemčiji izdajali za begunce, je poročala DPA.
Vodja nemških obveščevalcev Hans-Georg Maassen je za Frankfurter Allgemeine Zeitung opozoril, da IS za tihotapljenje svojih borcev ne bi bilo treba uporabiti begunskih poti, vendar je ta način izbrala za prikaz svoje moči. Maassen je za časopis med drugim dejal še, da ne morejo izključiti možnosti ponovitve napadov, kot je bil nedavni v Carigradu, tudi v Nemčiji.
Namigov, da so med prebežniki tudi teroristi, dobi nemška policija veliko, do zdaj jih je bilo že na stotine. Vendar jih ima le majhen del resnično podlago. Precej je bilo tudi neresničnih zlonamernih ovadb. Do preiskovalnega postopka je tako prišlo le malo prijav."
http://www.rtvslo.si/svet/hrvaska-na-meji-s-srbijo-zicnato-ograjo-ze-pospravila/397037,prebežnik,352,"
					30. junij 2016 ob 13:55,zadnji poseg: 30. junij 2016 ob 20:53
					Zagreb - MMC RTV SLO, STA","
K. Št., A. Č.
",Hrvaška na meji s Srbijo žičnato ograjo že pospravila,"Hrvaška je danes na mejnem prehodu Batina s Srbijo postavila žičnato ograjo, a so jo po poročanju srbskih medijev že odstranili.
Hrvaška je ob mejnem prehodu Batina postavila dva metra visoko ograjo z vrati po vsej širini mostu. Hrvaška policija je sporočila, da so tehnične ovire postavili preventivno, postavitev je potrdilo tudi hrvaško notranje ministrstvo.
""Po potrebi in v skladu z varnostnim stanjem se lahko aktivirajo tehnične ovire zaradi popolne zapore mosta in prometnice, ki pelje proti obmejnem prehodu,"" so sporočili iz notranjega ministrstva. Dodali so, da na tem območju ni varnostnih groženj.
Ob meji naj bi se zbirali prebežniki iz MadžarskeTamkajšnje prebivalstvo na Hrvaškem trdi, da se v Srbiji ob meji s Hrvaško zbirajo prebežniki, neuradno pa naj bi pričakovali tudi več sto nezakonitih prebežnikov z Madžarske. Lani omenjeni mejni prehod ni bil toliko obremenjen, saj se je večina prebežnikov na poti proti državam Evropske unije preusmerila nekaj deset kilometrov bolj južno, čez zeleno mejo med Hrvaško in Srbijo.
Sicer pa spet poročajo o tragediji na Sredozemskem morju, kjer je umrlo deset žensk, z dveh čolnov pa je reševalcem uspelo rešiti 233 ljudi. Po podatkih, ki jih je v nedeljo objavila Mednarodna organizacija za migracije, je v Evropo letos prišlo 230.000 prebežnikov, od tega 159.797 v Grčijo in 62.752 v Italijo.
Nove poti iz Egipta in TurčijePo besedah direktorja evropske agencije za zunanje meje Frontex Fabricea Leggerija je letos v Evropo prek Sredozemskega morja prišlo 60.000 ljudi; iz Libije 85 odstotkov, oblikovale pa so se tudi nove poti iz Egipta in Turčije. Italijanska obalna straža je po morski poti med Italijo in Albanijo prestregla 51 ljudi. Po podatkih Mednarodne organizacije za migracije (IOM) je letos med prečkanjem Sredozemskega morja umrlo 2.888 ljudi.
Medtem se je močno zmanjšalo število prebežnikov, ki v Evropo prihajajo po t. i. balkanski poti. K zmanjšanju je pripomoglo zaprtje slovenskih, makedonskih in srbskih meja kot tudi dogovor o upravljanju migracijskih tokov med Turčijo in EU-jem. Od 20. marca, ko je dogovor začel veljati, namreč Sirce, ki nezakonito prečkajo mejo, vrnejo v Turčijo. ""To je pravi ukrep odvračanja, saj nam je prvič uspelo obrniti tok,"" je poudaril Leggeri."
http://www.rtvslo.si/evropska-unija/paradoksalno-je-da-so-bila-najbolj-proti-eu-ju-obmocja-ki-dobivajo-najvec-evropskega-denarja/396563,prebežnik,1164,"
					24. junij 2016 ob 15:41
					Ljubljana - MMC RTV SLO","
Gregor Cerar
","""Paradoksalno je, da so bila najbolj proti EU-ju območja, ki dobivajo največ evropskega denarja""","Izid glasovanja je velik šok za marsikoga, še posebej za nas, evropske priseljence, je o izidu referenduma o izstopu Velike Britanije povedala predavateljica odnosov z javnostmi na Škotskem Alenka Jelen Sanchez.
Britanski volivci so, sicer z majhno večino, odločili, da bi bilo bolje, da njihova domovina zapusti veliko evropsko družino, imenovano Evropska unija. Kaj je bilo vzrok za takšen izid referenduma o brexitu in kakšne bodo posledice za prihodnost Velike Britanije, nam je skušala pojasniti Alenka Jelen Sanchez, predavateljica odnosov z javnostmi na univerzi v Stirlingu na Škotskem.
Ste sami pričakovali takšen izid? Celo stavnice so bile bistveno bolj prepričane o obstanku Velike Britanije v EU-ju.Po zaprtju volišč je zavladalo precej optimistično vzdušje, kar se je takoj odrazilo tudi na finančnih trgih, saj je funt zrasel. Bolj ko smo se približevali jutru, bolj je postajalo jasno, da bo Združeno kraljestvo odšlo iz EU-ja. 20 minut pred peto uro so napovedi postale precej črne in marsikoga so presenetile. Vzdušje v debatah, ki so se odvijale, ne med politiki, ampak v javnosti, je bilo precej skrb vzbujajoče. Argumenti, zakaj si želijo odhoda iz Evropske unije, so bili predvsem, da Evropa jemlje britansko suverenost, da Velika Britanija želi neodvisnost in da so ponosni na svojo državo ter priseljevanje in prost pretok delovne sile v EU-ju. Če smo poslušali glas ljudstva, izid ni tako presenetljiv. Vendar je velik šok za marsikoga, še posebej za nas, evropske priseljence. Po vseh teh debatah se marsikdo izmed nas počuti precej nedobrodošlega, saj se ga je obravnavalo kot breme za javno zdravstvo, izobraževanje …
Ali so za izid glasovanja res krivi priseljenci iz EU-ja? Večina priseljencev na Britanskem otočju izvira iz nekdanjih kolonij in le manjši del iz EU-ja. Poleg tega je pri evropskih priseljencih bistveno večja fluktuacija.Diskurz je bil precej prenapihnjen. Evropski priseljenci predstavljajo 5 odstotkov prebivalstva. Večina priseljencev pa prihaja iz drugih držav, ne samo tistih, ki so bile del Commonwealtha. Prav tako ni res, da smo veliko breme, vendar je bil to argument, ki je padel na plodna tla. Ljudje se res srečujemo z dolgimi čakalnimi dobami pri zdravnikih, v šolah ni dovolj prostora … Za to je najlažje kriviti priseljence. Argument, da imamo prosti pretok delovne sile in nobenega nadzora nad tem, se da hitro uporabiti, da odideš iz EU-ja.
Ali bi Britanci glasovali za izhod iz EU-ja, če ne bi bilo begunske krize? Evropskeptični UKIP je tik pred referendumom objavil kontroverzen poster s fotografijo reke prebežnikov na Rigoncah in napisom ""Točka preloma"".Begunska kriza niti ni imela tolikšnega vpliva. UKIP-ov poster so z vseh strani zelo kritizirali. O begunski krizi ni bilo veliko debat, bolj sporna so bila vprašanja prostega pretoka ljudi iz EU-ja, vprašanja o britanski suverenosti, da mora Velika Britanija sama sprejemati svoje zakone ter koliko denarja se vlaga v Bruselj in kaj se iz njega dejansko dobi.
Obstanek v EU-ju so podprli v večini večjih urbanih središč, kot so London, Manchester, Liverpool, Leeds, Bristol … Odhod iz EU-ja pa je močno podprlo podeželje, čeprav le-to prejema največ denarja iz EU-sredstev, tako za kmetijstvo kot za infrastrukturne projekte in razvoj podeželja.Najbolj paradoksalno je, da so bila najbolj proti EU-ju območja, ki dobivajo največ denarja iz evropskih sredstev. Veliko je malomeščanske miselnosti s precej poudarka na migrantih, čeprav niso del njihove skupnosti. Tako so bila območja, kjer je najmanj migrantov, najbolj proti njim. Kar je še en paradoks. Mesti, kot sta London in Manchester, ki imata veliko priseljencev, tudi iz EU-ja, sta bili najbolj proevropski. Številni pa so svoj glas oddali, kot rezultat frustracij ob trenutnem stanju in vladi. Hoteli so izraziti odpor proti vladajočim elitam. Ali je to najbolj pravilen način, da glasujejo za izstop iz EU-ja, čeprav je vzrok za njihovo stanje nekje drugje, bo pokazal čas. Vendar mislim, da to ni bila pametna odločitev.
Kampanjo odhoda Velike Britanije iz EU-ja so vodili relativno nazadnjaški politiki. Pričakujete politični preobrat v Veliki Britaniji? Večjo priljubljenost UKIP-a, Boris Johnson prevzame vodstvo konservativcev?Referendumski izid je razglašen, kot zmaga Nigela Faragea, kar je zelo skrb vzbujajoče. Kaj se bo zgodilo s konservativci? Z izidom referenduma je bila Davidu Cameronu dejansko izrečena nezaupnica. Začelo je vreti na Škotskem in na Severnem Irskem, kar lahko prinese zelo turbulentne čase. Škotska je že ves čas poudarjala, da če bo morala proti svoji volji izstopiti iz EU-ja, bo imela ponoven referendum o neodvisnosti in bo uporabila vsa možna sredstva, da ostane del EU-ja. Severna Irska pa je zjutraj precej presenetila, saj se omenja možnost referenduma o odcepitvi od Združenega kraljestva. To potencialno pomeni razpad še ene unije. Težava Severne Irske je, da je zdaj spodkopan mirovni proces, ki je temeljil na evropskih konvencijah.
Kakšna je situacija na Severnem Irskem? Severnoirska katoliška nacionalistična stranka Sinn Fein zahteva referendum o združitvi Severne Irske z republiko Irsko. Ali ima ta stranka dovolj podpore v britanskem delu Ulstra?Stranka je precej močna. Severna Irska je glede na glasovanje prav tako iztrgana iz EU-ja in referendum je povsem mogoč. Severna Irska je najbolj na udaru, ker ima na svojem ozemlju fizično mejo z EU-jem. Njih bo izstop Združenega kraljestva iz EU-ja najbolj prizadel, saj imajo močne povezave z Irsko in številni Severni Irci delajo na Irskem ali imajo tam svoje družine. Pojavlja se vprašanje, ali bo tam vzpostavljena varovana meja.
Kako menite, da bo potekal odhod Velike Britanije in kakšen bo njen status v prihodnosti? Ena od možnosti, ki se je omenjala, je status, kot ga imajo Švica, Norveška ali Islandija. Toda države, ki so del t. i. evropskega gospodarskega prostora (EGP), morajo sprejemati številne zakone, ki so usklajeni z bruseljskimi direktivami. Če bi se EGP-ju pridružila Velika Britanija, ne bi bila povsem neodvisna pri sprejemanju zakonov.Nekateri predstavniki EU-ja so že dejali, da ""ven"" pomeni ""ven"". Kar najbrž pomeni, da bo težko ostala v EGP-ju. Vse bo odvisno od pogajanj in mislim, da bo EU trdo nastopila proti Veliki Britaniji, ki je bila v neki iluziji, kaj vse si bo lahko izborila. Težko je napovedovati, obetajo pa se turbulentni časi. Odvisno bo tudi tega, ali se bo po izidu glasovanja EU poenotila ali bo postala še bolj razbita. Premalo se je omenjalo tudi dejstvo, da sta Norveška in Švica uspešni državi, vendar morata, čeprav ne sedita za evropsko mizo, upoštevati evropske odločitve. Tega se Velika Britanija ni povsem zavedala in ljudem to ni bilo najbolje predstavljeno. Ljudje mislijo, da bodo lahko sami odločali o vsem, kar ne velja za Švico in Norveško. Po najslabšem scenariju bo Združeno kraljestvo povsem izolirano od Evrope.
Nekateri britanski mediji že namigujejo, da bi lahko kmalu na naslednjem referendumu odločali o prihodnosti monarhije. Lahko brexit pomeni, da bo Velika Britanija postala republika?Vprašanje je, ali bo po referendumu obstalo Združeno kraljestvo ali ne bosta ostala združena le Anglija in Wales, kar je morda malce pretirano. Kaj se bo zgodilo z monarhijo? Na Škotskem nima podpore. Angleži, ki so bolj konservativni, pa jo podpirajo. Vendar se pojavljajo vprašanja, kaj bo po smrti kraljice Elizabete II. Morda bo tedaj podpora monarhiji padla tudi v Angliji. O takšnem referendumu se še ni govorilo, toda obetajo se zanimivi časi."
http://www.rtvslo.si/crna-kronika/interpol-isce-vec-kot-100-tihotapcev-ljudi-tudi-slovenca/396515,prebežnik,335,"
					23. junij 2016 ob 18:57
					Lyon - MMC RTV SLO, STA","
T. H.
","Interpol išče več kot 100 tihotapcev ljudi, tudi Slovenca","Interpol je javnost pozval k pomoči pri iskanju 123 tihotapcev ljudi. Med njimi je tudi slovenski državljan, ki je v Sloveniji obsojen prepovedanega prehajanja meje ali ozemlja države.
Za slovenskim državljanom, ki je obsojen tihotapljenja turških in afganistanskih migrantov iz Madžarske v Slovenijo, je policija razpisala mednarodno tiralico v Interpolovi bazi podatkov iskanih oseb. Pred časom so namreč prejeli informacije, da se zadržuje v drugi državi, so sporočili iz slovenske policije.
Interpol je objavil fotografije 10 ljudi, ki jih iščejo na mednarodni ravni. ""To so osebe, ki jih je najtežje izslediti,"" so po poročanju francoske tiskovne agencije AFP sporočili iz Interpola. Med iskanimi je tudi državljan Bosne in Hercegovine, ki ga išče Hrvaška.
Operacija se je začela lani jeseniV okviru iskalne akcije Infra Hydra, v kateri sodeluje 44 držav in evropska policijska agencija Europol, so že aretirali 26 tihotapcev, 31 pa so jih izsledili. Skupno v operaciji, ki se je začela oktobra lani, iščejo 180 ljudi.
Med aretiranimi je tudi 43-letni srbski državljan, ki je osumljen tihotapljenja beguncev prek srbsko-madžarske meje. 39-letni Maročan, ki je bil prav tako aretiran, je beguncem za 12.000 evrov prodal ponarejene belgijske osebne dokumente. Aretirali pa so tudi člane albanske kriminalne združbe, ki je begunce z gumijastim čolnom tihotapila med Francijo in Anglijo. Od vsakega so zahtevali 14.000 evrov.
Preprečiti, da bi služili z nesrečo ljudi""Kriminalnih združb ne zanima varnost ali dobro počutje ljudi, ki uporabljajo njihove nezakonite storitve. Begunci predstavljajo zgolj nov predmet trgovanja, kar se je izkazalo tudi v tragičnih nesrečah po svetu,"" je sporočil vodja operativne podpore pri Interpolu Michael O'Connell.
""Namen operacije Hydra je uničiti te mreže in jim preprečiti, da bi služili z nesrečo ljudi. Namenjena je tudi temu, da jih pripeljemo pred sodišče. Vse, ki imajo informacije, pa želimo spodbuditi, da spregovorijo,"" je še povedal. Z operacijo, v kateri sodeluje 28 policistov iz 24 držav, želijo spodbuditi tudi izmenjavo informacij.
Kriminalne združbe so lani po podatkih evropske agencije za zunanje meje Frontex s tihotapljenjem ljudi zaslužile več kot pet milijard evrov, še navaja AFP."
http://www.rtvslo.si/svet/juncker-britancem-ko-ste-zunaj-ste-zunaj/396408,prebežnik,848,"
					22. junij 2016 ob 16:34,zadnji poseg: 22. junij 2016 ob 19:33
					London - MMC RTV SLO, STA","
K. Št.
","Juncker Britancem: ""Ko ste zunaj, ste zunaj""","Zadnje soočenje zagovornikov in nasprotnikov obstoja Združenega kraljestva v EU-ju je bilo polno očitkov in seveda čustev. Po zadnji anketi Opiniona vodijo zagovorniki izstopa za odstotek.
Britanska agencija za raziskovanje javnega mnenja Opinium, ki je leta 2015 najtočneje zadela izide splošnih volitev, je objavila podatke zadnje izvedene ankete javnega mnenja, poroča Independent. Kot so sporočili, bo izid četrtkovega referenduma izjemno tesen, kljub temu pa naj bi po njihovih podatkih za izstop iz EU-ja glasovalo 45 odstotkov volivcev, za obstanek pa 44 odstotkov. Devet odstotkov naj bi jih bilo neodločenih.
Veliko soočenje pred več kot 6.000 gledalci v Londonu, ki ga je v londonski dvorani Wembley organizirala britanska javna radiotelevizija BBC, je potekalo v znamenju vprašanj o priseljevanju, posledicah morebitnega odhoda države iz EU-ja, t. i. brexita, za gospodarstvo, pa tudi o suverenosti Združenega kraljestva.
V četrtek bo več kot 46 milijonov volivcev, ki imajo volilno pravico, na volišču odgovarjalo na referendumsko vprašanje: Ali naj Združeno kraljestvo ostane v Evropski uniji ali naj jo zapusti?
Kot poroča BBC, bi bilo minimalno obdobje, v katerem bi država izstopila iz EU-ja oziroma prekinila sklenjene pogodbe, dve leti, pri tem pa ne bi sodelovala v odločitvenem procesu.
Zagovorniki izstopa oziroma brexita menijo, da EU Britaniji na področju gospodarstva vsiljuje preveč pravil in da mu mora država za članstvo vsako leto nameniti več milijard funtov, v zameno pa dobi zelo malo. Prav tako želijo, da bi imela država več nadzora na svojih mejah in da se zmanjša število ljudi, ki pridejo v državo živet in ali delat. Prav tako nasprotujejo ideji še tesnejše Unije oziroma t. i. združenim državam Evrope.
Zagovorniki obstoja Združenega kraljestva v EU-ju pa zagovarjajo stališče, da ima država veliko koristi od Unije, saj lahko lažje trgujejo z drugimi članicami, prav tako pa trdijo, da bo prihod prebežnikov, med katerimi je največ mladih, ki želijo delati, spodbudil gospodarsko rast in pomaga pri financiranju javnih storitev. Menijo tudi, da bi bil z izstopom načet ugled države v svetu.
Burna razpravaV razpravi so sodelovali: nekdanji župan Londona Boris Johnson, laburistična poslanka Gisela Stuart, ministrica za energetiko Andrea Leadsom, novi londonski župan Sadiq Khan, voditeljica škotskih konservativcev Ruth Davidson in generalni sekretar združenja britanskih sindikatov TUC Frances O’Grady.
Urednica BBC-ja za politične zadeve Laura Kuenssberg je dejala, da so zagovorniki odhoda pokazali velik ""čustveni entuziazem"", ki je zagovornikom obstanka manjkal. Pohvalila je Davidsonovo in Khana, ki sta v razpravo prinesla tudi argumente za obstanek v EU-ju, ne le izgovorov. Na njuni strani je bil sicer na soočenju še Frances O'Grady, generalni sekretar združenja britanskih sindikatov TUC, Johnsonu pa sta barve ""odhoda"" pomagali braniti še ministrica za energetiko Andrea Leadsom in laburistična poslanka Gisela Stuart.
Strašenje ljudiZagovorniki obstanka Otoka v EU-ju, med katerimi so sicer torijski premier David Cameron, vodja britanskih laburistov Jeremy Corbyn in vodja proevropskih liberalnih demokratov Tim Farron, so obtoževali zagovornike odhoda, da ljudi strašijo in spodbujajo sovraštvo proti priseljencem.
Na drugi strani pa so zagovorniki odhoda iz EU-ja, med najglasnejšimi sta bila nekdanji in zdajšnji londonski župan, Boris Johnson (sicer strankarski kolega Camerona) in vodja evrofobične britanske stranke neodvisnosti UKIP Nigel Farage, ki sta volivce pozvala, naj ""verjamejo v našo državo"", poroča BBC. Zdajšnji župan Londona, laburist Sadiq Khan, je Johnsonu očital odkrito podpihovanja strahu, zlasti zaradi Turčije in njenega morebitnega članstva v EU-ju, češ da bi s tem ""muslimani preplavili"" Evropo. ""To je strašenje ljudi, Boris, in moralo bi te biti sram,"" je dejal Khan.
""Četrtek bi lahko postal dan neodvisnosti""Johnson mu na drugi strani ni ostal dolžan in zagovornikom obstanka v EU-ju očital podobno taktiko ""strašenja"" s posledicami za gospodarstvo. ""Pravijo, da nimamo druge možnosti, kot da se uklonimo Bruslju. Kar govorijo, je velikansko podcenjevanje te države in tega, kar lahko naredi,"" je dejal Johnson in dodal, da bi ""četrtek lahko postal dan neodvisnosti"", če bi se Britanci odločili za odhod, poroča BBC.
Voditeljica škotskih konservativcev Ruth Davidson, ki je v imenu zagovornikov Otoka v EU-ja podala sklepne besede v debati, je opozorila, da ""ne morejo zavrniti mnenj strokovnjakov"", ki se po njenih besedah strinjajo, ""da je Veliki Britaniji bolje notri"". Dejala je še, da se morajo volivci zavedati, da ""v petek zjutraj ne bo vrnitve"" in da morajo biti zato volivci ""stoodstotno prepričani"", za kaj se bodo odločili.
Zadnja opozorila svetovnih voditeljevLe nekaj ur pred odprtjem volišč na Otoku sta predsednik Evropske komisije Jean-Claude Juncker in francoski predsednik Francois Hollande ponovila, da ne bo poti nazaj, če se bodo Britanci v četrtek odločili za brexit. ""Ko si zunaj, si zunaj,"" je v Bruslju dejal Juncker in izključil vsakršno možnost pogajanj z Londonom po odločitvi za izstop. Juncker in novi avstrijski kancler Christian Kern sta se po pogovorih v Bruslju tudi strinjala, da bi bilo tako za Veliko Britanijo kot za Unijo dobro, če bi Britanci ostali v povezavi.
Hollande je izpostavil, da bi bil izstop nepovraten. ""V igri je veliko več kot le prihodnost Velike Britanije v EU, gre za prihodnost celotne Unije,"" je dejal danes v Parizu. Nekoliko manj ostra je bila nemška kanclerka Angela Merkel, ki je dejala, da bi rada videla, da Velika Britanija ostane članica Unije, da pa je odločitev v rokah Britancev."
http://www.rtvslo.si/svet/se-nikoli-toliko-beguncev-notranje-razseljenih-in-prosilcev-za-azil-kot-lani/396162,prebežnik,908,"
					20. junij 2016 ob 08:47,zadnji poseg: 20. junij 2016 ob 15:30
					Ljubljana - MMC RTV SLO, STA","
B. V., K. S.
","Še nikoli toliko beguncev, notranje razseljenih in prosilcev za azil kot lani","Kot ugotavlja Visoki komisariat Združenih narodov za begunce (UNHCR), se je lani število ljudi na begu povzpelo na rekordnih 65,3 milijona. V Sloveniji ima status prosilca za azil 330 ljudi.
UNHCR je ob današnjem svetovnem dnevu beguncev v Ženevi predstavil poročilo o beguncih v letu 2015, v katerem ugotavlja, da se je lani število beguncev, notranje razseljenih in prosilcev za azil povzpelo na 65,3 milijona ljudi. V primerjavi z letom 2014, ko so ugotovili, da je beguncev 59,9 milijona, gre za ""drastično povečanje"", opozarja UNHCR.
UNHCR ob tem poudarja, da se je lani zelo povečalo število notranje razseljenih in prosilcev za azil. Prvih je tako bilo 40,8 milijona, drugih 3,2 milijona. Beguncev je bilo 21,3 milijona, kar je največ od začetka 90. let 20. stoletja.
Med vzroke za drastično povečanje števila ljudi na begu UNHCR uvršča dolgoletne spopade, kot na primer v Afganistanu, in na novo razplamtele vojne, kot sta Sirija in Jemen. Leta 2015 je veliko beguncev prišlo iz treh držav: iz Sirije 4,9 milijona, iz Afganistana 2,7 milijona in iz Somalije 1,1 milijona. Prav vojna v Siriji je še vedno glavni vzrok za beg in preganjanje ljudi.
Kolumbija pred Sirijo in IrakomDržava z največjim številom notranje razseljenih oseb, in sicer 6,9 milijona, je Kolumbija, sledita Sirija in Irak s 6,6 milijona oziroma 4,4 milijona. Največ na novo razseljenih ljudi (2,5 milijona) je v Jemnu.
UNHCR še ugotavlja, da je 90 odstotkov beguncev po svetu zunaj Evrope. Večina jih je v bližini kriznih žarišč in prihajajo z Bližnjega vzhoda ter iz severne in Podsaharske Afrike.
ZN poziva k duhu enotnosti""Na morju umre grozljivo veliko ljudi, poti po kopnem so zaradi zaprtih mej onemogočene in v številnih državah je politično ozračje nastrojeno proti azilu,"" je dejal visoki komisar ZN-a za begunce Filippo Grandi. Države sveta je pozval, naj sodelujejo, ne samo pri pomoči beguncem, ampak tudi v skupnem interesu človečnosti. ""Nujno potrebujemo duha enotnosti,"" je dejal Grandi.
O odnosu do beguncev bo govor na poletnem zasedanju Parlamentarne skupščine Sveta Evrope v Strasbourgu. Med drugim bodo razpravljavci opozorili, da je okoli 50.000 migrantov in beguncev, ki so zaradi nesposobnosti EU-ja in paničnega odziva na njihov prihod z zapiranjem meja ter dogovora EU-ja s Turčijo ostali ujeti v Grčiji, ki pa jim pogosto ni sposobna zagotoviti niti osnovne ravni zaščite, tako da so oropani temeljnega človeškega dostojanstva.
Svet Evrope bo poleg tega opozoril tudi na opazen porast nasilja nad prebežniki v zadnjih letih v Evropi, ki se kaže v telesnem nasilju, izkoriščanju kot delovno silo, trgovini z ljudmi, spolnih zlorabah, diskriminaciji in sovražnem govoru. Iz Slovenije se bosta zasedanja udeležila vodja delegacije državnega zbora v skupščini Ksenija Korenjak Kramar in nadomestni član Matjaž Hanžek.
V Sloveniji 330 ljudi s statusom prosilca za azilSlovenija je v letu 2014 sprejela 385 prošenj za azil oziroma mednarodno zaščito, leta 2015 277 prošenj, v prvi polovici leta 2016 pa 576. V državi ima trenutno status prosilca 330 ljudi. V azilnem domu v Ljubljani je bilo 16. junija nastanjenih 172 prosilcev za mednarodno zaščito, 65 jih je bilo v izpostavi na Kotnikovi v Ljubljani, 54 v izpostavi Logatec, 26 zunaj azilnega doma (od tega je ena oseba v bolnišnici, osem v kriznih centrih za mlade in 17 v Centru za tujce v Postojni), 13 ljudi pa je razseljenih in so nastanjeni pri zasebnikih.
Največ vloženih prošenj za azil je bilo leta 2005, in sicer 1.674. Do danes se je spremenila tudi državljanska struktura prosilcev za mednarodno zaščito, saj je do leta 2009 večina prosilcev prihajala iz držav nekdanje Jugoslavije, Turčije, Irana in Pakistana, zdaj pa je večina prosilcev državljanov Afganistana, Sirije, Iraka in Irana.
Leta 2014, ko je bilo v Sloveniji oddanih 385 prošenj za azil, je bila mednarodna zaščita priznana 44 ljudem, od tega je bil 32 ljudem priznan status begunca, 12 pa status subsidiarne zaščite. Največ statusov mednarodne zaščite je bilo priznanih državljanom Somalije (18), Sirije (11) in Irana (sedem). Leta 2015 je bila ob 277 prošnjah mednarodna zaščita priznana 45 ljudem, od tega je bil 34 ljudem priznan status begunca, 11 pa status subsidiarne zaščite. Največ statusov mednarodne zaščite je bilo priznanih državljanom Irana (19), Sirije (10) in Somalije (sedem).
Letos je bila mednarodna zaščita priznana 34 ljudem, od tega je bil 27 ljudem priznan status begunca, sedmim pa status subsidiarne zaščite. Statusi so bili priznani državljanom Iraka (12), Sirije (osem), Afganistana (šest), Kazahstana (pet) in Irana (tri).
Pozivi k integraciji beguncevNevladna organizacija Slovenska filantropija je medtem izdala več pozivov, povezanih z begunsko problematiko. Med drugim vlado poziva, da takoj odstrani ograjo na meji s Hrvaško. Kot poudarjajo v organizaciji, je potrebna odločna, hitra in učinkovita integracija beguncev v slovensko družbo. Pristojnost za njihovo vključevanje je treba delno prenesti na lokalne skupnosti.
Za najranljivejše skupine beguncev oziroma za tiste, ki se znajdejo v ranljivem položaju, bi bilo treba zagotoviti posebno skrb, menijo v Slovenski filantropiji. Pozivajo k ustrezni ureditvi stanovanjskega vprašanja, izboljšani vključitvi prebežnikov v zdravstveni sistem in vračilu enkratne pomoči osebam, ki pridobijo status mednarodne zaščite.
V slovenskih šolah 36 otrok prebežnikov Z ministrstva za izobraževanje sporočajo, da je v Sloveniji trenutno v osnovne šole vključeno 36 otrok, prosilcev za mednarodno zaščito, in en otrok s statusom mednarodne zaščite. V osnovnih šolah za odrasle je vpisanih 15 mladoletnikov, prosilcev za mednarodno zaščito, starih nad 14 let, in en mladoletnik s statusom mednarodne zaščite. Ti so vključeni v osnovno šolo za odrasle Cene Štupar. 15 mladoletnikov je brez spremstva, en mladoletnik pa z družino. Na vpis čakata še dva mladoletnika brez spremstva."
http://www.rtvslo.si/svet/v-nemciji-vec-deset-tisoc-ljudi-protestiralo-proti-rasizmu-in-desnicarskemu-populizmu/396148,prebežnik,154,"
					19. junij 2016 ob 20:10
					Berlin - MMC RTV SLO, STA","
B. V.
",V Nemčiji več deset tisoč ljudi protestiralo proti rasizmu in desničarskemu populizmu,"Ob koncu tedna so v Nemčiji po napadih na begunske centre potekali množični protesti proti rasizmu in desničarskim populističnim skupinam, na katerih se je zbralo več deset tisoč ljudi.
Demonstracije so se začele v soboto v Bochomu, danes pa nadaljevale v Berlinu, Leipzigu, Münchnu in še 16 manjših mestih. Velika demonstracija naj bi se še nocoj odvila tudi v Hamburgu.
Po oceni organizatorjev, sindikatov in nekaterih nevladnih organizacij, kot recimo Amnesty International, se je človeških verig pod geslom Z roko v roki proti rasizmu doslej udeležilo več kot 33.000 ljudi, ki so obkolili cerkve, mošeje, sinagoge in druge znamenitosti.
Skoraj tisoč napadov na begunske centreV Nemčiji se je v zadnjem letu povečalo število desničarskih napadov na begunske centre. Bilo jih je skoraj tisoč, kar je za petkrat več kot leto prej. V Nemčijo je lani sicer prišlo več kot milijon prebežnikov, pri čemer jih je več kot polovica beguncev iz Sirije, Iraka in Afganistana."
http://www.rtvslo.si/sport/preostali-sporti/19-letnega-kubanca-v-ringu-izdalo-srce/396102,prebežnik,238,"
					19. junij 2016 ob 11:41
					Havana - MMC RTV SLO, STA","
To. G.
",19-letnega Kubanca v ringu izdalo srce,"Kubanski amaterski boksar, 19-letni Yerandy Fuentes Lopez, se je v drugi rundi dvoboja na turnirju v Havani nenadoma zgrudil in umrl. Obdukcija je pokazala, da je šlo za zastoj srca.
Nesrečni dogodek se je zgodil že 4. junija v Havani. Nesrečni Fuentes Lopez je sodeloval na odprtju vsakoletnega memorialnega turnirja v spomin na Roberta Balada, olimpijskega prvaka v supertežki kategoriji iz Barcelone leta 1992, ki je umrl v 25. letu starosti. Uradni kubanski mediji so njegovo smrt skušali prikriti, potrdili pa so jo šele v soboto po lokalnem času.
Usodne trenutke razkril spletni posnetekDogodek so razkrili šele po tem, ko so v petek v Miamiju, kjer živi ogromno kubanskih prebežnikov, objavili video, v katerem se vidi, kako se je Fuentes Lopez opotekal po ringu, nato pa se je, ne da bi se ga nasprotnik dotaknil, nenadoma zgrudil. Pomagala mu ni niti hitra zdravniška pomoč, poznejša obdukcija pa je pokazala, da je umrl zaradi srčnega napada.
Zdravnik naj ga ne bi želel pregledatiNjegov bratranec Jesus Matthew Martinez je za medije iz Miamija povedal, da je Fuentes že pred dvobojem potožil svojemu trenerju, da se počuti slabo. Po Martinezovih besedah ga zdravnik ni želel niti pregledati. Turnir, ki bi sicer moral potekati med 4. in 8. junijem v Havani, so po nesrečnem dogodku prekinili. Fuentes Lopez je Kubo leta 2013 zastopal na mladinskem svetovnem prvenstvu v Kijevu in je veljal za olimpijskega kandidata za naslednje igre leta 2020 v Tokiu."
http://www.rtvslo.si/svet/johnson-poziva-camerona-naj-ostane-na-polozaju-tudi-v-primeru-brexita/396098,prebežnik,446,"
					19. junij 2016 ob 10:55,zadnji poseg: 19. junij 2016 ob 12:57
					London - MMC RTV SLO, STA","
K. Št.
","Johnson poziva Camerona, naj ostane na položaju tudi v primeru brexita","Nekdanji londonski župan Boris Johnson, sicer zagovornik izstopa Velike Britanije iz EU-ja, je britanskega premierja Davida Camerona pozval, naj tudi v primeru brexita ostane na položaju.
Priljubljeni Boris Johnson priznava, da lahko brexit zelo hitro pripelje do določenih posledic. Še pred začetkom pogajanj z EU-jem se lahko pristojnost Sodišča EU-ja glede Velike Britanije konča. Nadaljnji koraki po Johnsonovih besedah med drugim vključujejo ponovno vzpostavitev nadzora nad mejami.
Zadnje javnomnenjske raziskave so pokazale, da so tako zagovorniki kot nasprotniki obstoja v EU-ju izenačeni. V spletni anketi za časnik Observer je bilo 44 odstotkov tako za izstop kot obstoj v EU-ju. Anketo so izvedli med 14. in 17. junijem, večina pa je v anketi sodelovala še pred umorom Coxove. Zadnjih šest javnomnenjskih raziskav spletne strani What UK Thinks, ki so jih izvedli med 10. junijem in soboto, so prav tako pokazale izenačenost med obema taboroma.
Referendumska kampanja se nadaljujeSicer pa se tri dni po umoru britanske poslanke Jo Cox na Otoku nadaljuje referendumska kampanja o brexitu. Britanski premier David Cameron bo že nocoj na televiziji BBC odgovarjal na vprašanja občinstva. Pred soočenjem narašča napetost, ali bosta oba tabora umirila tone iz dosedanje referendumske kampanje, ki so jo številni že kritizirali, da postaja vedno bolj strupena.
Britanski finančni minister George Osborne je na primer propagandni plakat britanske evroskeptične skupine Ukip, na katerem sta fotografija množice nelegalnih prebežnikov in napis ""Prelomna točka, EU nas je razočaral"", spodaj pa prekrižan znak ""za izhod iz EU-ja"", primerjal z nacistično propagando, poroča Telegraph.
Tako Cameron, ki zagovarja obstanek Velike Britanije in Severne Irske v EU-ju, kot tudi vodja opozicijski laburistov Jerem Corbyn sta po umoru Coxove pozvala politike, naj se odrečejo sovraštvu in nestrpnosti.
Cameron: Neopredeljeni naj ostanejo domaBritanski premier je v časniku Sunday Telegraph volivce nagovoril, naj glasujejo za strpno, liberalno Britanijo, neopredeljene pa pozval, naj raje ne odidejo na volišča.
Omenil je tudi umor Coxove, ki da je poosebljala Veliko Britanijo v najboljšem pomenu besede - prijetno in sočutno državo, ki pomaga ustvarjati boljši svet. ""Zelo sem ponosen na Veliko Britanijo, to našo odprto, širokosrčno državo. Verjamem pa, da ta referendum zanjo pomeni prelomnico,"" je še zapisal premier, ki je državljane pozval, naj ne izberejo vizije evroskeptika Nigela Faragea, ki bo državo po njegovih besedah popeljala nazaj, ampak liberalno Veliko Britanijo, ki za svoje težave ne krivi drugih skupin ljudi, pač pa z upanjem, optimizmom in zaupanjem zre v prihodnost.
Domnevni napadalec na poslanko Thomas Mair, ki se je že zagovarjal na sodišču, se je v soboto prvič pojavil pred sodiščem v Londonu in si prislužil pozornost z bizarnimi izjavami. Na vprašanje, kako mu je ime, je odgovoril: ""Smrt izdajalcem, svoboda za Veliko Britanijo!"" Sodnica je zato odredila psihiatrično izvedensko mnenje."
http://www.rtvslo.si/svet/napadalec-poslanke-moje-ime-je-smrt-izdajalcem-svoboda-britaniji/396024,prebežnik,340,"
					18. junij 2016 ob 09:59,zadnji poseg: 18. junij 2016 ob 14:01
					London - MMC RTV SLO, STA","
K. Št.
","Napadalec poslanke: ""Moje ime je smrt izdajalcem, svoboda Britaniji""","Thomas Mair, obtožen umora poslanke Jo Cox, ki se je zavzemala za obstanek Otoka v EU-ju, je na vprašanje sodišča, ali lahko potrdi svoje ime, odgovoril: ""Moje ime je smrt izdajalcem, svoboda Britaniji.""
41-letno poslanko, nekdanjo humanitarko, ki se je zavzemala za sirske begunce in obstanek Velike Britanije v EU-ju, je Thomas Mair pred mestno knjižnico v njeni domači vasi Birstall v bližini Leedsa na severu Anglije sedemkrat zabodel in trikrat ustrelil, medtem ko se je pripravljala na redno srečanje z volivci. Maira, ki prihaja iz Birstalla, so še isti dan aretirali blizu prizorišča napada. Morilec britanske poslanke Jo Cox naj bi bil vnet privrženec neonacistične skupine iz ZDA.
Lokalna policija je sporočila, da so ga obtožili vrste zločinov v povezavi s smrtjo poslanke, med drugim umora, hudih telesnih poškodb in posedovanja strelnega orožja z namenom povzročitve kaznivega dejanja.
Poklon žrtvi z minuto molkaV petek sta britanski premier David Cameron in vodja laburistov Jeremy Corbyn položila vence rož na ogromnem cvetličnem obeležju za Coxovo v Birstallu. ""Kjer vidimo sovraštvo, kjer vidimo delitve, kjer vidimo nestrpnost, moramo to izgnati iz naše politike, javnega življenja in naših skupnosti,"" je ob tem povedal Cameron.
Na londonskem Parlamentarnem trgu blizu Westminstrske palače se je v petek na vigiliji za Coxovo zbralo več sto ljudi, ki so se poklonili njenemu spominu z minuto molka in polagali vence rož.
Tudi ameriški predsednik Barack Obama je v telefonskem pogovoru izrekel sožalje vdovcu Coxove in pohvalil njeno ""nesebično služenje"". Medtem je sklad, ki so ga vzpostavili v spomin Coxovi, zbral že 250.000 evrov. Denar bo šel dobrodelnim organizacijam, ki so ji bile blizu.
Prekinitev referendumske kampanjeV Veliki Britaniji bo veljala prekinitev kampanje pred referendumom o članstvu v EU-ju. Nekateri komentatorji se sprašujejo, ali bi bil lahko umor povezan s kampanjo, ki je povzročila veliko napetosti z izpostavljanjem vprašanj nacionalne identitete in prebežnikov. Po nekaterih poročilih naj bi bil Mair privrženec neonacistične skupine iz ZDA. Po navedbah organizacije za zaščito človekovih pravic Southern Poverty Law Centre ima Mair ""dolgo zgodovino belega nacionalizma"" in je podpornik Nacionalnega zavezništva v ZDA."
http://www.rtvslo.si/svet/zdravniki-brez-meja-nocejo-denarja-eu-ja-zaradi-prebezniske-politike/396011,prebežnik,221,"
					17. junij 2016 ob 20:34
					Bruselj - MMC RTV SLO, STA","
G. V.
",Zdravniki brez meja nočejo denarja EU-ja zaradi prebežniške politike,"Mednarodna humanitarna organizacija Zdravniki brez meja (MSF) se je odrekla sredstvom Evropske unije v znak protesta zaradi njenih ""sramotnih"" ukrepov v prebežniški krizi, še posebej zaradi dogovora o vračanju prebežnikov v Turčijo.
""Več mesecev je MSF izražal nasprotovanje sramotnemu evropskemu odzivu, ki se osredotoča na odvračanje, namesto da bi omogočil ljudem podporo in zaščito, ki jo potrebujejo,"" je na novinarski konferenci dejal mednarodni generalni sekretar MSF-ja Jerome Oberreit.
Dogovor med EU-jem in Turčijo gre po njegovih ocenah še korak dalje in dejansko ogroža sam koncept ""begunca"" in zaščito, ki jo ponuja. ""Ne moremo sprejemati denarja od EU-ja ali držav članic, medtem ko istočasno oskrbujemo žrtve njihovih politik,"" je poudaril Oberreit.
Dogovor med Brusljem in Ankaro predvideva vračanje prebežnikov z grških otokov v Turčijo, v zameno pa naj bi EU za vsakega vrnjenega Sirca sprejel drugega sirskega begunca neposredno iz turških begunskih taborišč.
MSF je lani od EU-ja in njenih 28 članic prejel okoli 56 milijonov evrov za svoje dejavnosti. A tega bo zdaj očitno konec. Sredstva EU-ja in držav članic so lani predstavljala okoli osem odstotkov vseh sredstev MSF-ja. Po navedbah organizacija okoli 90 odstotkov sredstev pridobi iz zasebnih virov.
MSF že dlje časa opozarja na evropsko begunsko politiko. Med drugim je pred meseci zmanjšal svoje dejavnosti v centrih za prebežnike v Grčiji zaradi neustrezne obravnave migrantov in prosilcev za azil."
http://www.rtvslo.si/slovenija/cerar-drugi-tir-bomo-zgradili-to-je-definitivna-odlocitev-vlade/395919,prebežnik,649,"
					16. junij 2016 ob 22:03
					Ljubljana - MMC RTV SLO","
Al. Ma.
","Cerar: Drugi tir bomo zgradili, to je definitivna odločitev vlade","Premier Miro Cerar je v Odmevih zagotovil izgradnjo drugega tira železnice med koprsko luko in Divačo. Kadrovanje v Luki Koper - kmalu naj bi zamenjali nekaj nadzornikov - se mu ne zdi sporno.
Predsednik vlade Miro Cerar je v Odmevih komentiral nekaj aktualnih političnih ter gospodarskih tem, od dela posameznih članov vlade do spotikanj v koaliciji, pa tudi sveže kadrovanje v Luki Koper. Pogovor je vodil novinar Igor E. Bergant.
Glede trenj v koaliciji ob interpelaciji ministrice za delo Anje Kopač Mrak je premier dejal, da bo ključno vlogo odigrala njegova stranka SMC. Je največja in s tem najbolj odgovorna, zato bo koalicijskima partnerjema dala zgled, kako odgovorno ravnati. Pravo ravnanje je po njegovem mnenju tisto, ki pelje v politično stabilnost. ""To je zdaj moja naloga, da to stabiliziram in da se ne oziramo na tiste, ki bi želeli z destabilizacijo, z neko novo krizo morda priti do nekih svojih delov potice, ampak pri tem poslabšati stanje za vso Slovenijo,"" je izjavil.
Kot primer, da je vlada že pravilno in dobro ravnala, je izpostavil prebežniško krizo. Slovenija jo je v pol leta obvladala in pri tem ohranjala tako humanitaren odnos do prebežnikov kot varnost, normalno delovanje gospodarstva in državnega sistema, je zatrdil predsednik vlade. ""To mora biti politika odgovorne vlade, v tej smeri jo vodim in jo tudi bom.""
Reprezentativnost sindikatovPoudaril je, da bo delo Kopač Mrakove še naprej tesno spremljal in preverjal, ali izpolnjuje njegova pričakovanja. Med drugim želi v nekaj mesecih, ""do zgodnje jeseni"", na vlado prejeti predlog zakona o reprezentativnosti sindikatov, pa tudi predloge, ki naslavljajo področje sociale in delo centrov za socialno delo. Omenil je tudi kadrovanje, ki ni optimalno.
Podobno pričakovanje je po lastnih besedah vzpostavil pri Milojki Kolar Celarc, ministrici za zdravje. Do jeseni bodo na vlado in v DZ šli nekateri ključni zakoni, denimo o zdravstveni dejavnosti in lekarniški dejavnosti. ""To bodo na vrsto prišli premiki, ki jih potrebujemo,"" je zatrdil. Dalje je ministrica zagotovila, da bo do konca leta že opazno in občutno zmanjšanje čakalnih vrst. ""Ministrica to zagotavlja, jaz jo tu zelo podpiram in tudi pričakujem rezultat,"" je povedal v Odmevih. Zagotovil je, da ne gre za abstraktno govoričenje, temveč za zelo konkretne ukrepe, za katere so zagotovljena posebna sredstva. Je pa dodal, da je to šele začetek procesa, ki se mora nadaljevati in pripeljati do stabilne zdravstvene situacije.
Kadrovanje v Luki KoperOb napovedani menjavi treh nadzornikov Luke Koper, med drugim tudi predsednice nadzornega sveta Alenke Žnidaršič Kranjc, ki je izrekla težke obtožbe na račun infrastrukturnega ministra Petra Gašperšiča, je glas povzdignil del obalne javnosti, tudi več poslancev SMC-ja. Ti zahtevajo pojasnila o kadrovanju. Cerar ga je komentiral takole: ""Po podatkih, ki jih imam, gre za strokovno odločitev, ki je šla skozi več preverjanj, in ne vidim razlogov, da bi o tem dvomil. Če pa bi se pojavil resen sum, da gre za neko neetično ali protipravno kadrovanje, ali celo ravnanje z namenom, da bi škodovalo čemur koli, potem bomo nemudoma ukrepali. Pravzaprav bomo tukaj zelo budni."" Podrobneje ni želel komentirati, saj meni, da gre za strokovno vprašanje, ki ga mora rešiti uprava Slovenskega državnega holdinga.
V imenu vlade je zagotovil, da bodo drugi tir med Luko Koper in Divačo zgradili. ""To je definitivna odločitev vlade, in v to že gremo, delamo zelo resne korake."" Navedel je, da je njegova vlada pridobila pravnomočno gradbeno dovoljenje, ustanovila podjetje za drugi tir, da izdeluje in razvija model javno-zasebnega partnerstva in pri tem ""povezuje deležnike"". Podrobnosti, od kod bo denar za drugi tir prišel, sicer niso znane.
""Vsi, ki kritizirajo, pozabljajo, da deset ali dvajset let tu ni bilo narejeno nič ali zelo malo,"" je zatrdil ob priznanju, da njegova vlada gradi tudi na tem, kar so predhodne na tem področju že storile. Ponovil je stališče, da je Luka Koper zelo pomembna za državo. Slovenija mora svojo vlogo v Evropi graditi tudi na svoji umeščenosti. ""Slovenija se mora postaviti na zemljevid,"" je sklenil."
http://www.rtvslo.si/svet/v-sahari-umrlo-34-prebeznikov-med-njimi-20-otrok/395849,prebežnik,172,"
					16. junij 2016 ob 12:10
					Niamey - MMC RTV SLO, Reuters","
G. V.
","V Sahari umrlo 34 prebežnikov, med njimi 20 otrok","V puščavi v Nigru so našli trupla 34 prebežnikov, med njimi 20 otrok, ki so jih sredi Sahare v bližini meje z Alžirijo pustili tihotapci ljudi.
Kot so sporočile oblasti v zahodnoafriški državi, so trupla našli v majhnem puščavskem mestu Assamakka. Po besedah notranjega ministra Bazouma Mohameda so verjetno umrli zaradi dehidracije, potem ko so jih zapustili tihotapci. Med 14 odraslimi žrtvami je devet žensk in pet moških. Predvidevajo, da so umrli nekje med 6. in 12. junijem.
Do zdaj so identificirali samo dve žrtvi, ki prihajata iz Nigerije, medtem ko narodnost preostalih še ni znana.
Assamakka leži okoli 450 kilometrov severno od Agadeza, ki je znana vmesna postaja za prebežnike, ki se skušajo iz podsaharske Afrike prek Sahare prebiti do obale Libije in od tam prek Sredozemskega morja do Evrope. Niger je namreč ob glavni prebežniški poti med podsaharsko Afriko in Evropo.
Po podatkih Mednarodne organizacije za migracije (IOM) je lani puščavsko območje Agadeza na severu Nigra prečkalo okoli 120.000 ljudi. IOM navaja, da je lani v puščavi umrlo 37 prebežnikov."
http://www.rtvslo.si/gospodarstvo/borzni-komentar/tudi-tabloid-the-sun-poziva-h-glasovanju-za-britanski-izstop/395723,prebežnik,620,"
					15. junij 2016 ob 06:18
					Ljubljana - MMC RTV SLO","
T. O.
",Tudi tabloid The Sun poziva h glasovanju za britanski izstop,"Včeraj so se zaradi strahu pred izidi britanskega referenduma četrti dan zapored evropski delniški indeksi zniževali, prav tako nafta, medtem ko je donosnost nemške obveznice prvič v zgodovini zdrsnila v negativno območje.
""Trgi so se zatresli, ko so mediji začeli poročati, da ankete javnega mnenja kažejo, da so tisti, ki želijo izstop Britanije iz Evropske unije, v večini. Do konca prejšnjega tedna so vlagatelji referendum, ki bo 23. junija, praktično ignorirali in raje poskušali razvozlati, kdaj bo ameriška centralna banka povišala ključno obrestno mero. Pomemben razlog za brezbrižnost tržnih udeležencev se je skrival v zelo nizki verjetnosti izstopa Britanije na podlagi stavnic. Vendar pa se je tudi verjetnost na podlagi stavnic začela v zadnjem tednu zviševati (trenutno več kot 30 odstotkov), treba pa je vedeti tudi, da vrednostna porazdelitev stav ni enaka porazdelitvi števila stav. Z drugimi besedami – na stavnicah je večji denar položen na dogodek, da Britanija ostane, po številu stav pa je razplet precej bolj negotov. Da smo zelo natančni – trenutno znaša kvota za nespremenjen status 1,57, kvota za izstop pa znaša 2,5,"" je povedal Peter Jenčič iz Alte.
Po Britancih gredo na volišča Španci""Poleg Brexita nas v prihodnjih mesecih čaka še nekaj dogodkov, ki z gospodarstvom in borzami nimajo veliko zveze, lahko pa imajo zelo velik vpliv na dogajanje, hkrati pa je razplet zelo težko napovedati. Zgolj tri dni po referendumu v Britaniji se bodo Španci znova podali na volitve. Razplet referenduma utegne imeti pomemben vpliv na glasovanje španskih volivcev, ne smemo pa zanemariti tudi vpliva na politiko do emigrantov v številnih evropskih državah. Prebežniki so tudi v ospredju ameriške predsedniške bitke. Trenutno ima zmaga Hillary Clinton večjo verjetnost (72-odstotno), vendar utegnejo biti prihodnji meseci še zelo pestri. Trgi trenutno ne pripisujejo večje verjetnosti za zvišanje obrestnih mer v ZDA, kar bi lahko spet pripravilo teren za preveč ravnodušno pozicioniranje vlagateljev,"" je še dodal Peter Jenčič.
Tečaji delnic na Ljubljanski borzi (14. junij):
+0,17 %
+0,00%
14,40
-0,51 %
-1,58 %
Frank na letošnjem vrhuLondonski delniški indeks FTSE100 (5.951 točk) je v torek izgubil 1,6 odstotka, se spustil pod mejo 6.000 točk in tako dosegel najnižjo točko v zadnjih štirih mesecih. Najbolje prodajani britanski časopis, tabloid The Sun, je v torkovi izdaji pozival svoje bralce, naj podprejo britanski izstop iz EU-ja. Tudi Frankfurt se ne more znebiti rdeče barve. Če je bil indeks DAX prejšnji torek še nad 10.300 točkami, je zdaj skoraj osem odstotkov nižje (včeraj je dan končal pri 9.519 točkah). Nihče ne želi tvegati in se izpostavljati delniškim naložbam. Varno zatočišče predstavljajo obveznice in nekatere valute. Donosnost nemške desetletne obveznice je prvič zdrsnila v negativno območje. Kupec te obveznice se tako ""strinja"", da bo z naložbo izgubljal, če sevede obveznice ne bo prodal pred dospetjem (vmes namreč lahko ustvari kapitalski dobiček). Vrednost japonskega jena se je povzpela najvišje v zadnjih treh letih, frank pa je v primerjavi z evrom na letošnjem vrhu (1,08 franka za evro). Brent pod 50 dolarjiNervoza, kako se bo razpletel britanski referendum in kaj se bo zgodilo na dvodnevnem zasedanju Feda, ki se je začelo včeraj, znižuje tudi cene nafte. Ta je šla včeraj še odstotek navzdol, čeprav je Mednarodna agencija za energijo sporočila, da je trg po dveh letih presežne ponudbe skoraj že uravnotežen, letos pa naj bi povpraševanje po nafti poraslo za 1,3 milijona sodov dnevno. V naslednjem letu naj bi bila rast povpraševanja podoba, tako da bo svetovno povpraševanje znašalo 97,4 milijona sodov dnevno. Za 159-litrski sod nafte brent je treba plačati 49,50 dolarja. Če bodo Britanci res izglasovali odhod iz evropske družine, bi to podžgalo dodatno rast zlata, ki je letos najdonosnejši naložbeni razred. Cena 31,1-gramske zlate unče je dosegla 1.289 dolarjev, merjeno v funtih (913) pa je zlato najvišje v skoraj treh letih."
http://www.rtvslo.si/evropska-unija/napeto-med-brusljem-in-ankaro-odposlanec-eu-ja-v-turciji-odstopil/395712,prebežnik,425,"
					14. junij 2016 ob 20:09
					Bruselj, Ankara - MMC RTV SLO, Reuters","
B. V.
",Napeto med Brusljem in Ankaro: odposlanec EU-ja v Turčiji odstopil,"Brez posebnih pojasnil je odstopil odposlanec EU-ja v Turčiji Hansjoerg Haber, potem ko je Ankara jasno sporočila, da ne more več opravljati svoje naloge.
Haber je odstopil, potem ko je po mnenju turškega ministra za zadeve Evropske unije Omerja Celika pokazal nespoštovanje do turških vrednot in predsednika Recepa Tayyipa Erdogana, poroča Reuters.
Habra je turško zunanje ministrstvo maja poklicalo na zagovor in se pritožilo zaradi njegovih komentarjev glede sporazuma med EU-jem in Turčijo o zaustavitvi prihoda prebežnikov iz Turčije v EU. Haber je po poročanju medijev namreč uporabil ne ravno laskav nemški rek, s katerim je želel opisati težave pri liberalizaciji vizumskega režima za turške državljane pri potovanjih v EU kot del sporazuma o prebežnikih.
Turški minister Celik je po dogodku dejal, da je postalo nemogoče, da bi Haber še ostal na svojem položaju. Kot je dejal, morajo vsi diplomati spoštovati nacionalne vrednote, kar vključuje tudi spoštovanje urada predsednika.
Malo znanega o razlogih za odstopOdstop odposlanca EU-ja, po besedah neimenovanega predstavnika EU-ja sicer ""ne iz osebnih razlogov"", je nov znak slabšanja odnosov med Brusljem in Ankaro. EU si kljub težavam v odnosih prizadeva ohraniti sporazum, ki naj bi bil zaslužen za zaustavitev prihoda prebežnikov v Evropo.
Omenjeni sporazum je sicer na udaru kritik organizacij za zaščito človekovih pravic. EU se tudi sooča z očitki, da kompromitira svoje vrednote s tem, ko ni dovolj kritična do Turčije zaradi stanja na področju človekovih pravic in svoboščin v tej državi.
Predstavnica Evropske komisije Maja Kocijančič je dejala, da bo Haber svoj položaj zapustil avgusta, novo imenovanje pa naj bi opravili hitro. Ob tem je Maja Kocijančič Turčijo označila za ključno partnerico EU-ja in za kandidatko za članstvo v Uniji. Razlogov za odstop Habra ni podala.
Sporna protiteroristična zakonodajaTurčija in EU se dogovarjata za vizumsko liberalizacijo že od leta 2013, marca pa sta se dogovorila, da bo to del dogovora o zaustavitvi prebežnikov. Zastoj v pogovorih na to temo pa je nastal, ko je Bruselj vztrajal, da mora Ankara prav tako spremeniti svojo protiterostično zakonodajo, ki je po mnenju EU-ja preohlapna in odpira možnosti za zlorabe. Zakonodaja naj bi se uporabljala tudi za pregon intelektualcev, simpatizerjev Kurdov in kritikov predsednika Erdogana.
V torek pa je turški premier Binali Yildirim, ki je nasledil Ahmeta Davutogluja, dejal, da ne načrtujejo spremembe zakonodaje, tudi če bo to pomenilo propad pogajanj o vizumski liberalizaciji. Protiteroristična zakonodaja naj bi bila namreč ključna v boju proti kurdskim in džihadističnim borcem.
Predstavniki oblasti na obeh straneh zdaj pravijo, da ni verjetno, da bi bil sporazum, ki je sicer v številnih državah EU-ja nepriljubljen, sprejet pred jesenjo."
http://www.rtvslo.si/begunska-kriza/unicef-letos-med-prebezniki-dvakrat-vec-otrok-brez-spremstva/395668,prebežnik,396,"
					14. junij 2016 ob 13:38
					Ženeva - MMC RTV SLO, STA","
T. J.
",Unicef: Letos med prebežniki dvakrat več otrok brez spremstva,"Sredozemsko morje je v prvih petih mesecih letošnjega leta prečkalo kar 7.009 otrok prebežnikov brez spremstva, kar je še enkrat več kot v istem obdobju lani.
Kar devet od desetih mladoletnikov, ki so letos prispeli v Italijo, je potovalo brez spremstva in so pogosto žrtve zlorab, opozarja poročilo Sklada Združenih narodov za pomoč otrokom (Unicef). Med prebežniki, ki prihajajo v Evropo, predvsem med tistimi, ki skušajo po morski poti priti iz Libije v Italijo, je vedno več otrok. Ti otroci, ki se pogosto tudi sami odpravijo na dolgo pot v Evropo, da bi pobegnili pred vojno in revščino, so lahko žrtve pretepanj in posilstev ter na poti tvegajo življenje, opozarja Unicef.
Vsak korak prepreden z nevarnostmi V Libiji je po podatkih Unicefa okoli 235.000 prebežnikov, na območju afriškega Sahela pa je kar 956.000 takih, ki želijo zbežati v Evropo. Med okoli 206.000 ljudmi, ki so od 1. januarja do 4. junija letos po morski poti prispeli v Evropo, je bil vsak tretji otrok, Unicef navaja podatke Visokega komisariata ZN za begunce (UNHCR). ""Vsak korak te poti je prepreden z nevarnostmi, ki so še večje za otroke brez spremstva,"" svari Unicef.
""Obstajajo trdni dokazi, da so se omrežja trgovine z ljudmi osredotočila najranljivejše med migranti, predvsem na ženske in otroke,"" pravi Unicef. Italijanski socialni delavci tako poročajo o spolnih napadih dečkov in deklic v Libiji, kjer jih tudi silijo v prostitucijo, ter dodajajo: ""Nekatere deklice so bile ob prihodu v Italijo že noseče."" Organizacija opozarja, da so se mnogi otroci znašli v ""razpokah zaostrene azilne politike"", čeprav bi morali imeti primeri otrok prednost pri obravnavi. Dejansko oblasti v nekaterih državah potrebujejo celo do dve leti za obravnavo otrokove prošnje za azil in izvedbo postopkov za ponovno združitev družin.
Otroci žrtve ksenofobnih napadov ""Zaradi pomanjkanja prostora v centrih za zaščito otrok ter tudi časa za iskanje boljših alternativ se otroci prepogosto znajdejo za rešetkami,"" opozarja Unicef. Predvsem pa so otroci po opozorili Unicefa žrtve ksenofobnih napadov, sovražnega govora in stigmatizacije. Ob tem so v poročilu izpostavili 45 primerov poskusov požiga begunskih centrov v Nemčiji v prvi polovici letošnjega leta.
Visoki komisar Združenih narodov za človekove pravice Zeid Al Husein je ravno v ponedeljek ob začetku 32. zasedanja Sveta ZN za človekove pravice opozoril na vse pogostejšo prakso zapiranja migrantov, zlasti otrok brez spremstva. Kritiziral je t. i. žariščne točke, ker gre po njegovi oceni dejansko za velike zapore."
http://www.rtvslo.si/kultura/drugo/stiske-prebeznikov-na-nagrajenih-fotografijah-slovenia-press-phota/395601,prebežnik,280,"
					13. junij 2016 ob 20:02
					Ljubljana - MMC RTV SLO, STA","
M. K.
",Stiske prebežnikov na nagrajenih fotografijah Slovenia Press Phota,"V Cankarjevem domu so podelili nagrade zmagovalcem letošnjega natečaja Slovenia Press Photo 2016. Mednarodna žirija meni, da delo slovenskih fotografov dosega visoko mednarodno raven, raznovrstne podobe pa odražajo spretnost in izkušenost. Za velika zmagovalca je izbrala Bojana Velikonjo, ki je nagrajen za najboljšo fotografijo, Matej Povše pa najboljšo reportažo natečaja. Oba sta žirijo presunila z izseki dogajanja med begunsko krizo.
Velikonja je avtor zmagovalne fotografije v kategoriji kultura in zabava, zmagovalno reportažo te kategorije je posnel Miro Majcen, častno omembo pa si prislužil Aljoša Gračner. Povše je avtor zmagovalne fotografije v kategoriji novice, medtem ko je avtor zmagovalne reportaže v tej kategoriji Matic Zorman.
V kategoriji ljudje je najbolj prepričala fotografija Cirila Jazbeca, med reportažami pa Matjaža Krivica. Najboljša fotografija v kategoriji narava je delo Borine Mišica, častno omembo si je prislužil Matic Zorman, zmagovalna reportaža pa je delo Maje Hitij. Najboljšo fotografijo v kategoriji šport je posnel Borut Sluga, častno omembo pa si je prislužil Jaka Gasar, ki je tudi avtor zmagovalne reportaže.
Ker se tudi fotonovinarstvo zavzema za razkrivanje O nagrajencih so letos odločali urednik fotografije za agencijo Reuters Reinhard Krause, urednica fotografije pri spletnem časniku iNewspaper (do ukinitve pa tiskanih izdaj The Independenta) Sophie Batterbury in glavni fotograf grškega oddelka francoske tiskovne agencije AFP Aris Messinis. V dvodnevnem žiriranju je pregledala več kot 2.500 prispelih fotografij, med katerimi je nekaj starih znancev natečaja in nekaj fotografskih imen, ki so se nanj uvrstila prvič.
Letos zmagovalnih del ne bodo predstavili na klasični fotografski razstavi, ampak jih bodo v soboto objavili v Sobotni prilogi Dela. S tem želijo slovensko novinarsko fotografijo in fotografe še bolj približati javnosti, saj se tudi fotonovinarstvo zavzema za razkrivanje in pripoved zgodb ter informiranje."
http://www.rtvslo.si/svet/tihotapci-z-ljudmi-izkoriscajo-otroke-v-begunskih-centrih-v-franciji/395584,prebežnik,330,"
					13. junij 2016 ob 13:46
					London, Rim - MMC RTV SLO","
K. Št.
",Tihotapci z ljudmi izkoriščajo otroke v begunskih centrih v Franciji,"Tihotapci v francoskih begunskih taboriščih v Calaisu in Dunkirku spolno zlorabljajo otroke, ki so podvržen tudi prisilnemu delu in izvajanju zločinom v zameno za prevoz pod Rokavskim prelivom na Otok.
Takšne so ugotovitve poročila organizacije Unicef, ki bo uradno poročilo, katerega izsledke je zbiral pol leta, objavil v četrtek.
Otroci v omenjenih begunskih cetrih so Unicefovim preiskovalcem zaupali svoje travmatične izkušnje, ki so jih doživeli na svoji poti v Evropo, svoje izkušnje v centrih in tveganje, s katerim se srečujejo v želji, da bi bili znova združeni s svojimi družinami, poroča Guardian.
V Calaisu je okoli 150 otrok, ki imajo sicer dovoljen vstop v Združeno kraljestvo, saj imajo tam sorodnike, a naj bi se to zgodilo šele v enem letu. Številni sirski otroci, ki so dobili mednarodni status begunca v Veliki Britaniji prek t. i. pravice po združitvi družinskih članov, so oblasti v Londonu pozvali: ""Iz nevarnosti spravite še naše prijatelje.""
Prizadevanja v pismu, v katerem so se otroci označili za ""tiste, ki so imeli srečo"", je podprl tudi Unicef. Otroci so namreč zaprosili tudi za deset novih zaposlenih, ki bi pospešili proces njihove premestitve, tako da bi lahko po koncu poletja začeli šolanje.
Sicer pa je britansko vlado k sprejetju 300 begunskih otrok v državo pozval tudi canterburyjski nadškof. Otroci brez spremstva v Calaisu šole v povprečju ne obiskujejo že tri leta.
Pred italijansko obalo rešili 1.230 prebežnikovV nedeljo so med Sicilijo in Afriko italijanska in španska mornarica ter italijanska obalna straža rešili kar 1.230 prebežnikov, v ponedeljek pa še 257. Iz morja pa so potegnili tudi eno truplo.
Kot navaja DPA, je v zadnjih tednih po zaprtju balkanske migracijske poti prek Turčije in Grčije Italija znova postala glavna vstopna točka prebežnikov za vstop v Evropo. Podatki mednarodne organizacije za migrante IOM iz preteklega tedna kažejo, da je letos po morski poti v Evropo prispelo že 207.260 prebežnikov, od tega jih je 48.761 pristalo ob italijanski obali, 2.856 pa jih je umrlo oziroma so pogrešani med prečkanjem Sredozemskega morja."
http://www.rtvslo.si/slovenija/po-mnenju-sveta-za-odziv-na-sovrazni-in-diskriminatorni-govor-je-bil-jansev-tvit-novinarkam-seksisticen/395317,prebežnik,430,"
					9. junij 2016 ob 19:22
					Ljubljana - MMC RTV SLO, STA","
L. L.
",Po mnenju sveta za odziv na sovražni in diskriminatorni govor je bil Janšev tvit novinarkam seksističen,"Svet za odziv na sovražni in diskriminatorni govor je marčevski tvit predsednika SDS-a Janeza Janše, namenjen novinarki TV Slovenije Eugeniji Carl in urednici Mojci Pašek Šetinc, ocenil kot obliko seksističnega sovražnega govora. Janša je novinarko želel javno ponižati kot žensko, so ocenili v svetu.
Tvit Janše, v katerem je zapisal, da ""na neki FB strani javne hiše ponujajo poceni usluge odsluženih prostitutk Evgenije C in Mojce PŠ. Eno za 30 evrov, drugo za 35 evrov"", je bil po mnenju sveta svojevrsten odziv Janše na poročanje novinarke Carlove, da so med člani Facebookove strani Legija smrti tudi vidni člani in članice SDS-a.
Nekateri med imenovanimi v prispevku so pozneje članstvo v tej skupini zanikali in zatrjevali, da so neidentificirane osebe zlorabile njihova imena, so dodali v svetu. Svet ocenjuje, da je zapisana vsebina oblika seksističnega sovražnega govora, s katerim je avtor želel ponižati kot ženski tako Carlovo kot urednico dnevnoinformativnih oddaj na TV Slovenija Mojco Šetinc Pašek in ""uničiti njun ugled"".
Janša se je marca po izjavi Združenja novinarjev in publicistov, v katerem so tvit označili kot nesprejemljivega, hkrati pa so bili kritični tudi do prispevka Carlove, na Twitterju zapisal: ""Po nekaj letih končno opazili medijsko prostitucijo svoje kolegice. Brez provokacije bi bili še naprej Trnuljčica.""
Seksističen tudi VodebSvet je obravnaval tudi kolumnistični zapis Romana Vodeba z naslovom Pranje možganov na Filozofski fakulteti, objavljen aprila na portalu Nova24tv.si. Zapis je po mnenju sveta primer homofobnega in seksističnega sovražnega govora. Svet se je osredotočil zlasti na odlomek, kjer Vodeb med drugim navaja, da ""feministke, med katerimi je veliko lezbijk, resnično niso prave in normalne ženske"" Vodeb je v odzivu za STA zapisal, da je ""levo-pristranski svet paradigmatsko podoben sadistični srednjeveški inkviziciji"".
Svet je nadalje kritičen do vsebin na Facebookovih straneh skupin Slovenija Zavaruj Meje in Gorenjska je proti migrantskemu centru, objavljenih maja in na začetku junija. Z zaskrbljenostjo ugotavlja, da proti beguncem uperjene skupine na družbenih omrežjih tudi v času, ko je obdobje množičnega prehoda prebežnikov čez Slovenijo že daleč za nami, ohranjajo množično občinstvo.
Grafit brez elementov sovražnega govoraGrafit Cerkev, marš iz moje maternice, ki se je pojavil na pročelju ljubljanske stolnice, pa ne vsebuje elementov sovražnega govora, je zapisal svet.
Omenjeni primeri so med tistimi, ki jih je svet obravnaval v obdobju med 3. februarjem in 20. majem.
V svetu so svetovalka za mednarodno sodelovanje pri varuhu človekovih pravic Liana Kalčina in pesnik Andrej Rozman - Roza, poleg njiju pa še Andrej Motl, Mojca Pajnik, Nina Perger, Arjan Pregl, Barbara Rajgelj, Lea Širok in Boris Vezjak.
Svet je bil ustanovljen leta 2015 v okviru projekta Z (od)govorom nad sovražni govor."
http://www.rtvslo.si/svet/italiji-izrocili-domnevno-napacnega-tihotapca-prebeznikov/395254,prebežnik,442,"
					9. junij 2016 ob 10:59
					Rim - MMC RTV SLO","
K. Št.
",Italiji izročili domnevno napačnega tihotapca prebežnikov,"Kot kaže, Eritrejec Mereda Yehdegoj Medhanie ali 'general', ki je bil v torek izročen Italiji kot domnevno najpomembnejši mož tihotapljenja ljudi iz Afrike v Evropo, ni pravi človek.
Mered Yehdegoj Medhanie (35) je obtožen, da je od leta 2012 organiziral nezakonit prevoz več tisoč ljudi - v povprečju 8.000 letno. V samo treh mesecih leta 2014 je organiziral odhod 10.000 prebežnikov iz Afrike, za vsako pot pa je zaslužil med 700.000 evrov in milijonom evrov, so sporočili iz italijanskega tožilstva.
Med drugim je obtožen članstva v mednarodni kriminalni skupini in spodbujanja nezakonitega vstopa in bivanja migrantov v Italiji. Mednarodna tiralica zanj zaradi mednarodnega tihotapljenja ljudi je bila razpisana leta 2015, prijeli pa so ga v Kartumu konec maja letos.
A kot kaže, aretirani moški ni praviVsaj tako trdijo prijatelji in znanci, ki so Mereda Tesfamariama prepoznali s fotografij, ko ga je italijanska policija kot Mereda Medhaineja vodila vklenjenega na rimskem letališču.
Med drugim se je odzvala tudi švedsko-eritrejska novinarka, ki je Mereda intervjuvala lani. ""On je begunec iz Kartuma, ubožec,"" je dejala za časopis Aftonbladet. Odzval se je tudi moški po imenu Hermon Berhe, ki živi v Etiopiji in trdi, da je z moškim na fotografiji skupaj odraščal v Eritreji ter da je ""izjemno ljubeča in prijazna oseba"".
V operacijo je bila vpletena tudi britanska nacionalna kriminalistična agencija (NCA), ki je osumljenca aretirala v Kartumu v Sudanu in pravi, da so vsakršni prehitri zaključki na tej točki še prezgodnji, italijanska policija pa vztraja, da ima pravega moža, piše BBC.
Mednarodna mrežaTožilec Francesco Lo Voi je aretacijo označil za ""ključen preobrat v boju proti trgovini z ljudmi"". To je prvič, da so v Afriki prijeli kakega vodjo tihotapcev ljudi in ga izročili Italiji, kamor je od začetka begunske krize leta 2008 prišlo že več sto tisoč migrantov in beguncev.
Italijanska policija je sporočila, da je Medhanie vodja ene največjih kriminalnih skupin tihotapcev ljudi, ki deluje med Podsaharsko Afriko in Libijo. Tihotapljenja ljudi ni organiziral samo v Afriki, temveč je imel mrežo tihotapcev ljudi tudi v Italiji, kjer jih je obveščal o prihodu plovil z migranti čez Sredozemski morje, da bi migrantom omogočil nadaljevanje poti do končnega cilja v Evropi, so po poročanju francoske tiskovne agencije AFP še sporočili na policiji.
Pomoč pri pobegu iz zaporov v LibijiVisoki neimenovani sudanski predstavnik je za AFP povedal, da je obtožen tihotapljenja mladeničev iz Etiopije, Eritreje, Somalije in Sudana do Sredozemlja skozi Sudan, Libijo ali Egipt. Prisluhi so pokazali, da ima stike s tihotapci ljudi v državah severne Evrope, še posebej na Nizozemskem in v skandinavskih državah ter da je imel vodilni položaj v kriminalni mreži, ki je delovala na več celinah, je še sporočila italijanska policija."
http://www.rtvslo.si/begunska-kriza/bruselj-bo-afriskim-drzavam-namenil-dodatno-milijardo-za-ustavitev-migracij/395097,prebežnik,548,"
					7. junij 2016 ob 16:44,zadnji poseg: 7. junij 2016 ob 21:58
					Ženeva, Strasbourg - MMC RTV SLO","
K. Št.
",Bruselj bo afriškim državam namenil dodatno milijardo za ustavitev migracij,"Med poskusom prečkanja Sredozemskega morja je od leta 2014 do danes umrlo najmanj 10.000 ljudi, ki so hoteli doseči evropsko obalo, je sporočil ZN.
Tiskovni predstavnik visokega komisariata Združenih narodov za begunce (UNHCR) Adrian Edwards je v Ženevi novinarjem dejal, da se je število smrtnih žrtev letos še povečalo.
Letos je pri prečkanju Sredozemskega morja v samo pol leta umrlo 2.814 ljudi, lani v celotnem letu 3.771, 3.500 pa leta 2014. Po oceni ZN-a to pomeni, da je v manj kot dveh letih in pol umrlo najmanj 10.085 ljudi.
""To je vsekakor grozljiva številka umrlih v Sredozemskem morju,"" je dejal Edwards za agencijo AFP in dodal, da mora svet za to ""izjemno skrb vzbujajočo dinamiko gibanj"" poiskati ustrezne alternative in ukrepe. ""To se še kar dogaja, ne bodo se ustavili, poiskati moramo rešitev, da ne bodo še naprej umirali.""
Pred obalo Krete izginilo 320 ljudiOd ponedeljka je evropsko obalo, večinoma v Grčiji in Italiji, doseglo 206.400 prebežnikov, je sporočila Mednarodna organizacija za migracije.
V petek se je pred grškim otokom Kreta zgodila nova nesreča ladje s prebežniki, med katerimi jih še vedno pogrešajo 320, medtem pa so jih reševalci rešili 340; podatka o tem, koliko ljudi je bilo na ladji, ni, predvidevanja pa so, da je bilo na krovu med 648 in 650 moških, žensk in otrok. Preživeli pripovedujejo grozljive zgodbe. Neki moški, ki je bil na ladji z ženo in tremi otroki, naj bi nekemu drugemu potniku na ladji zaupal svojo tri leta staro hčer, saj se je bal, da ne bo preživel. Deklica je preživela, preostali družinski člani pa so pogrešani.
Partnerstvo z afriškimi državami na področju migracijEvropska komisija je danes predstavila načrte za nov okvir partnerskega sodelovanja s ključnimi tretjimi državami izvora migracij, predvsem afriškimi državami, ki med drugim predvideva finančne spodbude in osredotočeno delovanje EU-ja s ciljem boljšega upravljanja migracij. Pri tem bodo prednostni dogovori s Tunizijo, Nigerijo, Senegalom, Malijem, Nigrom, Etiopijo in Libijo.
Med kratkoročnimi cilji, ki jih zasleduje predstavljeni predlog, je zmanjšanje števila žrtev med prebežniki v Sredozemskem morju, pospešitev procesa vračanja oseb, odvračanje beguncev in migrantov od nevarne poti; dolgoročno pa pomoč tretjim državam pri izboljšanju življenjskih pogojev ljudi in s tem odpravljanje vzrokov nezakonitih migracij, so zapisali v danes objavljenem sporočilu komisije.
Komisija namerava v sodelovanju s partnerskimi državami izboljšati tudi zakonodajni in institucionalni okvir za migracije ter povečati zmogljivosti za upravljanje meja in migracij. Bistvenega pomena pri tem bo finančna pomoč, saj bo komisija povišala finančna sredstva za odpravljanje temeljnih vzrokov nedovoljenih in prisilnih migracij.
V skrbniški sklad za Afriki dodatnih milijardno evrovNačrt predvideva uporabo vrste kratkoročnih in dolgoročnih finančnih pobud in instrumentov pri soočanju z migracijskimi izzivi. Kratkoročno naj bi skrbniški sklad za Afriko okrepili z dodatno milijarde evrov; od tega bi šlo 500 milijonov evrov iz rezerve evropskega razvojnega sklada, 500 milijonov pa bi prispevale države članice.
V okviru dolgoročnih načrtov financiranja namerava komisija jeseni predlagati vzpostavitev novega sklada za mobilizacijo naložb v tretjih državah v razvoju. Pri tem se bo zgledovala po Naložbenem načrtu za Evropo, imenovanem tudi Junckerjev načrt.
V skladu z načrtom bi mobilizirali 3,1 milijarde evrov, kar bi spodbudilo naložbe v skupni vrednosti 31 milijard evrov, potencial skupnih naložb pa naj bi znašal 62 milijard evrov. Načrt za zunanje naložbe bo osredotočen na ciljno usmerjeno pomoč za izboljšanje poslovnega okolja v zadevnih državah."
http://www.rtvslo.si/evropska-unija/evropske-drzave-ne-bodo-vec-smele-zapirati-nezakonitih-prebeznikov/395098,prebežnik,400,"
					7. junij 2016 ob 16:43
					Luksemburg - MMC RTV SLO, STA","
G. C.
",Evropske države ne bodo več smele zapirati nezakonitih prebežnikov,"Članice Evropske unije ne smejo zapirati tujcev zgolj zato, ker so nezakonito vstopili v državo, je odločilo Sodišče EU-ja v Luksemburgu. Prav tako se prosilci za azil lahko pritožijo, če jih želijo premestiti iz ene države v drugo.
Francoska policija je gansko državljanko Selino Affum prestregla marca 2013 pri vhodu v predor pod Rokavskim prelivom na avtobusu iz Genta v Belgiji v London. Ker je predložila belgijski potni list s fotografijo in imenom tretje osebe - pri sebi ni imela nobenega drugega identifikacijskega dokumenta ali potne listine na svoje ime, je bilo zanjo odrejeno policijsko pridržanje zaradi nezakonitega vstopa na ozemlje Francije. Francoski organi so nato od Belgije zahtevali, da jo ponovno sprejme.
Affumova je nato izpodbijala zakonitost policijskega pridržanja in francosko kasacijsko sodišče je vprašalo Sodišče EU-ja, ali se ob upoštevanju direktive o vračanju nezakonit vstop državljana nečlanice Unije na nacionalno ozemlje lahko kaznuje z zaporno kaznijo.
Sodišče EU-ja je presodilo, da države članice ne morejo zapreti državljanov tretjih držav, v zvezi s katerimi še ni bil končan postopek vračanja, zgolj zaradi nezakonitega vstopa in nezakonitega prebivanja. Zaporne kazni lahko namreč po mnenju sodišča odložijo vrnitev migranta v domovino, s čimer slabijo učinek direktive o vračanju.
Državljani tretjih držav lahko pristanejo v ječiPo navedbah sodišča to sicer ne pomeni, da državljani tretjih držav ne morejo pristati v zaporu zaradi drugih kaznivih dejanj, tudi takrat, ko postopek vračanja še ni bil končan.
Primer izhaja iz časa pred velikim prebežniškim valom, a bi po poročanju nemške tiskovne agencije DPA lahko vplival na prihodnje ravnanje držav članic do prebežnikov.
Slovenski azilni sistem naj bi bil pomanjkljivPortal Europe online magazine pa navaja, da je Sodišče EU-ja razsodilo tudi, da lahko prosilci za mednarodno zaščito izpodbijajo premestitve iz ene države EU-ja v drugo. Zakonodaja EU-ja namreč določa, da morajo morebitni prosilci za azil za zaščito zaprositi v prvi državi članici EU-ja, v katero vstopijo.
Sodniki so v dveh primerih, Sirca, ki je bil zavrnjen na Švedskem, ker je za azil zaprosil v Sloveniji, in Iranca, ki je za azil zaprosil na Nizozemskem, čeprav je imel odobren vizum za Francijo, razsodili, da se lahko prosilci za mednarodno zaščito pritožijo glede premestitve v drugo državo, če menijo, da so bila pravila EU-ja neustrezno uporabljena.
Sirec se je v svoji pritožbi na Sodišče EU-ja skliceval, da je Slovenijo zapustil tri mesece, preden je zaprosil za azil na Švedskem. Hkrati je trdil, da ima slovenski azilni sistem pomanjkljivosti."
http://www.rtvslo.si/svet/avstrijski-zunanji-minister-bi-prosilce-za-azil-zadrzeval-na-otokih/394879,prebežnik,329,"
					5. junij 2016 ob 09:39
					Dunaj - MMC RTV SLO, STA","
B. V.
",Avstrijski zunanji minister bi prosilce za azil zadrževal na otokih,"Prosilce za azil v članicah EU-ja bi bilo treba zadržati na otokih, neposrednega dostopa do Evrope jim ne bi smeli dovoliti, meni avstrijski zunanji minister Sebastian Kurz.
Kot je ocenil v pogovoru za avstrijski časnik Die Presse, bi morala Evropska unija slediti primeru Avstralije. Ta država od leta 2013 izvaja za mnoge sporno azilno politiko, v okviru katere vojaške ladje prestrežejo plovila s prebežniki in jih napotijo v drugo smer, še preden dosežejo celino.
Pošljejo jih bodisi nazaj na njihovo izhodiščno točko, ki je po navadi Indonezija, bodisi v centre za priseljence na tihomorskih otokih Papua Nova Gvineja in Nauru. Prosilci za azil se ne smejo naseliti v Avstraliji, niti če se izkaže, da gre za begunce.
Avstralija in ZDA vzor za EU?""Avstralskega modela seveda v celoti ne bi mogli prevzeti, a bi njegova načela lahko uveljavili v Evropi,"" je dejal Kurz, ki je ob tem izrazil dvom do vpliva dogovora med EU-jem in Turčijo na zmanjšanje števila prebežnikov v Evropi.
V prid uveljavitvi avstralskega modela v EU-ju po mnenju Kurza govori tudi podoben model v ZDA, ko so v prvi polovici 20. stoletja migrante, ki so prišli z ladjami v New York, zadrževali na otoku Ellis.
Kurz hkrati zagovarja stališče, da bi morala EU sprejeti resolucijo, po kateri bi tisti, ki v Evropo pridejo nezakonito, izgubili pravico do prošnje za azil.
Po podatkih ZN-a je letos čez Sredozemsko morje v Evropo prišlo okoli 204.000 prebežnikov. Na tej poti - večina jih iz Libije skuša priti v Italijo - jih je umrlo več kot 2.500. Že sedaj mnoge prebežnike, ki jih rešijo na morju, pošiljajo na grške otoke ali italijanski otok Lampedusa.
Avstrija zaostrila pogoje za pridobitev azilaV Avstrijo je lani prišlo 90.000 prosilcev za azil, država pa je nato zaostrila pogoje za pridobitev azila in postavila kvoto za njihov sprejem v letošnjem letu. To je privedlo do zaprtja balkanske begunske poti. Posledično se je okrepilo število ljudi, ki se na pot v Evropo podajajo po nevarni morski poti."
http://www.rtvslo.si/begunska-kriza/na-libijsko-obalo-naplavilo-117-trupel-domnevno-prebeznikov-med-mrtvimi-tudi-otroci/394780,prebežnik,268,"
					3. junij 2016 ob 17:15
					Tripoli - MMC RTV SLO, STA","
B. V.
","Na libijsko obalo naplavilo 117 trupel, domnevno prebežnikov. Med mrtvimi tudi otroci.","Po poročanju libijskih medijev je na obalo Libije naplavilo 117 trupel, domnevno prebežnikov. Medtem so južno od Krete rešili okoli 340 prebežnikov.
Trupla, med katerimi naj bi bila tudi trupla otrok, je naplavilo vzdolž 25 kilometrov dolge obale pri mestu Zuvara. Spletna stran Migrant Report je objavila, da naj bi šlo za prebežnike, ki so prejšnji teden umrli ob potopitvi čolnov tihotapcev ljudi v libijskih vodah.
Libijska obala je za številne begunce odskočna deska za pot proti Italiji. Po podatkih Mednarodne organizacije za migracije za prevoz v Evropo v Libiji čaka do 200.000 ljudi.
Iz morja ob Kreti rešili okoli 340 prebežnikovMedtem so grške oblasti sporočile, da so iz Sredozemskega morja rešili okoli 340 ljudi, potem ko se je prevrnila ladja s prebežniki. Na ladji bi bilo sicer lahko okoli 700 ljudi, morda celo več. V reševalni akciji, ki še poteka, sodelujejo štiri ladje, helikopter in letala, je po poročanju BBC-ja dejal predstavnik obalne straže.
25-metrska ladja je bila najdena v mednarodnih vodah, okoli 75 navtičnih milj južno od Krete. Oblasti so sporočile, da menijo, da je ladja izplula iz Afrike, a ni jasno, od kod natančno. Boljše vremenske razmere so povzročile porast števila ladij s prebežniki, ki skušajo prečkati Sredozemsko morje na poti v Evropo. Združeni narodi so ta teden sporočili, da je letos na poti proti zahodu Evrope umrlo že več kot 2.500 ljudi.
Zadnja nesreča bo še povečala skrbi glede vzpostavitve nove tihotapske poti po zaprtju balkanske begunske poti, ki bi lahko povzročila dodatne tragedije na morju. Po zaprtju poti čez Balkan je na tisoče prebežnikov, številni med njimi iz Sirije, ostalo ujetih v Grčiji."
http://www.rtvslo.si/begunska-kriza/francija-bo-mesecno-sprejela-400-prebeznikov-iz-grcije/394697,prebežnik,145,"
					2. junij 2016 ob 20:26
					Pariz - MMC RTV SLO, Reuters","
A. V.
",Francija bo mesečno sprejela 400 prebežnikov iz Grčije,"Francoski minister za notranje zadeve Bernard Cazeneuve je dejal, da bo Francija v okviru evropske delitvene sheme na mesec sprejela 400 beguncev iz Grčije.
Predtem je francoski predsednik vlade Manuel Valls na obisku v Atenah potrdil, da bo Francija držala obljubo o sprejetju 32.000 prebežnikov oziroma prosilcev za azil iz Grčije in Italije v naslednjih dveh letih.
Premestiti je treba 160.000 prebežnikovEU je lani septembra sprejel sklep, da bo na podlagi delitvene sheme približno 160.000 prebežnikov iz Grčije in Italije razdelil med preostale članice in tako razbremenil najbolj obremenjeni državi. A do aprila je bilo premeščenih le približno 1.441 prebežnikov od skupaj 160.000. Na Slovenijo po delitveni shemi ""pade"" približno 560 beguncev.
Število prebežnikov iz Libije naraščaPo dogovoru med EU-jem in Turčijo o zajezitvi begunskega toka se je število prebežnikov v Evropo zmanjšalo, a v zadnjih tednih spet narašča njihovo število iz Libije v Italijo."
http://www.rtvslo.si/evropska-unija/bruselj-poslal-varsavi-opozorilo-o-zasciti-pravne-drzave/394578,prebežnik,525,"
					1. junij 2016 ob 17:43
					Varšava - MMC RTV SLO, STA","
K. S.
",Bruselj poslal Varšavi opozorilo o zaščiti pravne države,"Evropska komisija je Varšavi poslala pisno mnenje v povezavi z zaščito pravne države, s čimer je zaostrila ukrepanje proti Poljski. Poljska vlada je izrazila presenečenost nad najostrejšo potezo EU-ja do zdaj.
""Kljub prizadevanjem, da bi našli rešitev, nam to do zdaj ni uspelo,"" je dejal prvi podpredsednik komisije Frans Timmermans. Pri tem se je zavzel za nadaljevanje dialoga in poljske oblasti pozval k sodelovanju. ""Dvakrat sem potoval v Varšavo, da bi našli rešitev. Izmenjali smo pisma ...,"" je svoja prizadevanja v iskanju rešitve s poljskimi oblastmi opisal Timmermans. ""Naša izmenjava mnenj je bila vselej konstruktivna,"" je ob tem poudaril.
Po komisarjevih besedah se ne želijo vmešavati v poljske notranjepolitične zadeve, pač pa želijo najti rešitev, da se ne bi več pojavljale sistematične grožnje vladavini prava na Poljskem. Zato so se pri komisiji odločili, da poljskim oblastem pošljejo pisno mnenje v povezavi z vprašanji, ki sprožajo pomisleke, od Varšave pa pričakujejo, da bo nanje odgovorila.
Poljski pravosodni minister Zbigniew Ziobro je izrazil presenečenje nad odločitvijo Evropske komisije. ""Gospod Timmermans in njegovi najtesnejši sodelavci točno vedo, da je vlada pokazala veliko prožnost in voljo za iskanje kompromisa,"" je pisno mnenje iz Bruslja v prvem odzivu komentiral Ziobro.
Ziobro je v odzivu poljski opoziciji in tudi ustavnemu sodišču očital, da sta se upirala kompromisu. Zdaj je treba počakati na pisno mnenje Bruslja, je dodal in poudaril, da sta za kompromis potrebni dve strani.
""To žal potrjuje stališče tistih, ki pravijo, da se Evropska komisija prek vplivnih predstavnikov politične opozicije vpleta v notranji spor, v zadeve suverene države, da podpira opozicijo in nastopa proti vladi, ki ji je neprijetna,"" je še dejal Ziobro. Ob tem je menil, da za pritiski na Poljsko stojijo drugi cilji - na primer to, da bi sprejela več deset tisoč beguncev in prebežnikov.
Odzvala se je tudi poljska premierka Beata Szydlo. Njen odziv je bil umirjen: ""Mnenje je mnenje. Nima nobenega vpliva na odločitve, sprejete na Poljskem.""
Pomisleki glede ustavnega sodiščaPomisleki Evropske komisije se nanašajo predvsem na delovanje poljskega ustavnega sodišča, in sicer na imenovanje članov sodišča, spremembe zakona o ustavnem sodišču in učinkovitost ocene ustavnosti nove zakonodaje. Sporne zakonske spremembe je lani sprejela nova konservativna vlada Szydlove.
Evropska komisija je zaradi teh po njenem mnenju spornih sprememb, ki da kršijo načela pravne države in so v nasprotju z demokratičnimi vrednotami EU-ja, januarja sprožila preliminarno preiskavo v okviru mehanizma za zaščito pravne države.
Pred tednom dni pa je Bruselj Varšavo pozval, naj v okviru določenega roka odpravi pomisleke glede spornih zakonodajnih sprememb. V nasprotnem primeru naj bi Timmermans sprejel mnenje, ki bo služilo za nadaljnje ukrepanje Bruslja v okviru preiskave za zaščito pravne države. Ker v dialogu z Varšavo ni bilo želenega napredka, se je komisija odločila, da Varšavi pošlje formalno opozorilo.
Poljske oblasti bodo imele zdaj dva tedna časa, da se o mnenju izrečejo. Na podlagi mnenja Varšave bo komisija nadaljevala konstruktivni dialog s poljskimi oblastmi s ciljem najti rešitev za pomisleke. Če teh pomislekov ne bi odpravili v razumnem času, bi lahko komisija izdala priporočilo, kar predstavlja drugega od treh korakov v okviru mehanizma za zaščito pravne države. V skrajnem primeru bi Varšavo lahko doletel začasen odvzem glasovalnih pravic v Svetu EU-ja."
http://www.rtvslo.si/svet/zupanja-pariza-napoveduje-odprtje-begunskega-centra-v-francoskem-glavnem-mestu/394530,prebežnik,518,"
					1. junij 2016 ob 10:38,zadnji poseg: 1. junij 2016 ob 11:04
					Pariz - MMC RTV SLO","
B. V.
",Županja Pariza napoveduje odprtje begunskega centra v francoskem glavnem mestu,"Županja Pariza Anne Hidalgo je razkrila načrte za begunski center v glavnem mestu Francije in kritizirala razmere, v katerih živijo ljudje, ki so pribežali v Evropo.
Kot je dejala županja iz vrst socialistov, bodo zgradili sprejemni center in zatočišče za begunce, s čimer bodo nadomestili začasna taborišča, ki jih redno zapirajo zaradi zdravstvenih razlogov. ""Ne moremo več dopuščati humanitarnih in sanitarnih razmer, v katerih so migranti,"" je po poročanju Al Džazire dejala županja. V pariški center naj bi nastanili nekaj sto brezdomnih beguncev.
Od začetka leta 2015 je zatočišče v Parizu poiskalo 8.000 prebežnikov, pri tem pa jim pomagajo tamkajšnja društva in oblasti, so sporočili iz urada županje. Anne Hidalgo je dejala, da je državne oblasti večkrat opozorila na razmere v Parizu, a da še vedno čaka na odgovor. ""Pariz ne bo stal križem rok, medtem ko postaja Sredozemlje pokopališče beguncev,"" je po poročanju Guardiana dejala županja.
Česar ni storila država, bo storil ParizPo njenih besedah država ni zagotovila dovolj sredstev, da bi lahko begunce ustrezno pričakali. ""Stvari bomo vzeli v svoje roke,"" je dejala županja in dodala, da mestne službe iščejo ustrezen kraj na severu mesta. Prvi begunski sprejemni center v Parizu bi bil lahko zgrajen v dveh mesecih, izpolnjeval pa naj bi vse zahteve Združenih narodov.
Kot vzor je županja postavila taborišče, sestavljeno iz montažnih hišic v kraju Grand-Synthe na severni francoski obali. Odprto je bilo marca, vodi pa ga človekoljubna organizacija Zdravniki brez meja.
Nasprotovanje premožnega dela mestaNačrti za drug uradni begunski center v premožnem 16. okrožju, kamor naj bi poleti nastanili 200 prebežnikov brez sredstev, so medtem povzročili močan odpor Parižanov, peticijo zoper center pa je podpisalo več kot 50.000 ljudi.
Kot je za Le Monde dejal desnosredinski župan okrožja Claude Goasguen, so prebivalci najeli najmanj 30 odvetnikov za nasprotovanje omenjenim načrtom.
Pariška policija je že izpraznila šotorišča v mestu, kjer je okoli 1.600 ljudi. Številni izmed njih gredo v nastanitvene centre, a šotorišča se pogosto čez nekaj tednov spet pojavijo.
Podrli del DžungleFebruarja so oblasti kljub protestom človekljubnih organizacij podrle južni del begunskega taborišča v Calaisu, imenovanega Džungla. V taborišču je po podatkih tamkajšnjih oblasti živelo 800, po podatkih aktivistov pa 3.000 beguncev. Nekateri izmed njih so se zatekli v prej omenjeni center v kraju Grand-Synthe.
Evropska mesta so postala zatočišča za prebežnike, improvizirana šotorišča v parkih, vrtovih in na postajah ali pod nadvozi pa so postala običajen, četudi kratkotrajen pojav. V nekaterih mestih, med drugim v Atenah, na Dunaju in v Stockholmu, so zgrajena uradna državna taborišča.
Avstrija zapira vrata beguncemAvstrija se medtem pripravlja, da bo zaprla vrata za begunce z izrednim odlokom, je dejal novi avstrijski kancler Christian Kern. Letos je v državo prišlo šele 11.000 prosilcev za azil. V skladu s kvotami, ki jih je Dunaj uvedel februarja, naj bi Avstrija sicer letos sprejela 37.500 prosilcev za azil.
Izvajanje odloka bo pomenilo, da Avstrija na mejah ne bo več sprejemala prošenj za azil, kdaj naj bi začel veljati, pa bo po kanclerjevih besedah odvisno od razmer. Kern je namignil, da je dogovor med EU-jem in Turčijo o upravljanju migracijskih tokov pod vprašajem in da poleti pričakujejo več prošenj za azil."
http://www.rtvslo.si/evropska-unija/sporazum-med-eu-jem-in-turcijo-o-vracanju-ljudi-zacenja-veljati-v-celoti/394511,prebežnik,346,"
					1. junij 2016 ob 07:16
					Bruselj, Ankara - MMC RTV SLO, STA","
B. V.
",Sporazum med EU-jem in Turčijo o vračanju ljudi začenja veljati v celoti,"Danes začnejo veljati določbe sporazuma EU-ja s Turčijo o vračanju državljanov tretjih držav v Turčijo, ki doslej v sporazumu niso bile uveljavljene.
To bo obenem omogočilo vračanje prebežnikov brez ustreznih dokumentov iz držav članic Unije v Turčijo. Sporazum med EU-jem in Turčijo o ponovnem sprejemu je bil podpisan decembra 2013, veljati pa je začel oktobra 2014. Do zdaj je veljal zgolj za turške državljane, odslej pa se bo nanašal tudi na državljane tretjih držav.
Sprva je bilo predvideno, da bo sporazum v celoti začel veljati 1. oktobra 2017, a sta Unija in Ankara dosegli dogovor, da se začetek veljavnosti določb o ponovnem sprejemu državljanov tretjih držav prestavi na 1. junij.
Vračanje prebežnikovSporazum je aktualen tudi v okviru prihoda številnih prebežnikov v Evropo, s čimer se spoprijema predvsem Grčija. Omogočil bo namreč vračanje prebežnikov, ki so nezakonito vstopili v Evropo prek turškega ozemlja. Prebežniki, ki v Grčiji niso zaprosili za azil oziroma so bile njihove prošnje za azil zavrnjene, bodo tako vrnjeni turškim oblastem.
Vračanje ljudi v Turčijo je doslej potekalo v okviru obstoječega dvostranskega sporazuma med Grčijo in Turčijo, sporazum med EU-jem in Turčijo pa bo nadomestil tako tega kot tudi vse druge dvostranske sporazume držav članic s Turčijo.
Spomnimo, številne organizacije za varstvo človekovih pravic opozarjajo na nesprejemljivost sporazuma in nevarnosti vračanja prebežnikov v Turčijo, kjer jim grozijo kršitve človekovih pravic, pa tudi vračanje v Sirijo.
Pogoj za odpravo vizumovSporazum med EU-jem in Turčijo o vračanju oziroma ponovnem sprejemu ljudi je sicer eden od pogojev za odpravo vizumske obveznosti za turške državljane. Voditelji Unije in Turčije so marca dosegli dogovor o pospešitvi vizumske sprostitve do konca junija, če bo Ankara izpolnila vseh 72 zahtevanih meril.
Evropska komisija je na začetku maja dejansko predlagala odpravo vizumske obveznosti za Turčijo, če Ankara izpolni še preostala merila. Bruselj opozarja, da jih je preostalo še pet, med njimi pa sta ključni sprememba protiteroristične zakonodaje in uvedba biometričnih potnih listov.
Ankara je odločno zavrnila spremembo protiterorističnega zakona, v skladu s katerim lahko preganja znanstvenike in novinarje zaradi objavljanja ""teroristične propagande"", ker da je sredi obsežne vojaške operacije proti kurdskim upornikom."
http://www.rtvslo.si/svet/v-enem-tednu-vec-kot-700-mrtvih-prebeznikov-v-sredozemlju/394257,prebežnik,492,"
					29. maj 2016 ob 09:12,zadnji poseg: 29. maj 2016 ob 12:36
					Vatikan - MMC RTV SLO, Reuters","
K. S.
",V enem tednu več kot 700 mrtvih prebežnikov v Sredozemlju,"Več kot 700 ljudi naj bi umrlo v kar treh brodolomih ladij s prebežniki v Sredozemlju v zadnjem tednu.
Kot je povedala predstavnica ZN-ove agencije za begunce Carlotta Sami, sto ljudi še vedno pogrešajo, potem ko se je v sredo prevrnila prenapolnjena ladja tihotapcev z ljudmi. Italijanska mornarica je ob tem posnela pretresljive fotografije reševanja beguncev v morju.
Po navedbah Samijeve še 550 drugih pogrešajo z ladje, ki se je prevrnila v četrtek, dan po tem, ko je izplula iz libijskega pristanišča Sabratha. Kot so povedali rešeni begunci, ladja s 670 ljudmi ni imela motorja in jo je pred nesrečo vlekla neka druga tihotapska ladja z begunci.
Tretji brodolom je bil v petek, pri čemer so 135 ljudi rešili, našli pa 45 trupel, med njimi tudi tri trupelca dojenčkov.
Skupno so reševalne ekipe ta teden med Libijo in Italijo s prenapolnjenih ladij rešile kar 14.000 ljudi.
Papež: Begunci niso nevarni, ampak so oni v nevarnostiV luči begunskih tragedij se je papež Frančišek v Vatikanu srečal z več sto otroki, vključno z nigerijskim dečkom, čigar starši so utonili v brodolomu, in jim dejal, da begunci niso nevarni, ampak so oni v nevarnosti.
Papež se je srečal z večinoma italijanskimi otroki, ki so se s posebnim vlakom pripeljali z juga Italije do vatikanske železniške postaje. Pri tem je objel nigerijskega dečka Osayandeja, ki ga je v rejništvo vzela italijanska družina. Papež je otrokom pokazal oranžni rešilni jopič, ki mu ga je izročil španski reševalec, ki se trudi reševati brodolomce v Sredozemskem morju.
""Prinesel mi je ta rešilni jopič in s solzami v očeh dejal: Oče, spodletelo mi je. V morju je bila punčka, pa je nisem mogel rešiti. Vse, kar sem lahko dosegel, je bil njen rešilni jopič,"" je dejal papež. ""Kako ji je bilo ime? Ne vem - majhna punčka brez imena ... Zdaj je v nebesih in nas opazuje. Zaprimo oči, pomislimo nanjo in ji dajmo ime.""
Vse več mladoletnih beguncev Ob prilivu beguncev in prebežnikov v Evropo v zadnjih letih se je na stari celini razširil strah pred tujci, politiki pa so zaostrili nadzor na mejah in omejili število prišlekov. Papež nenehno opozarja na tegobe beguncev, še posebej na več sto tisoč tistih, ki so tvegali svoja življenja, da so prišli v Evropo v nezanesljivih čolnih.
Prejšnji mesec je Frančišek obiskal grški otok Lezbos, s svojim zasebnim letalom pa domov pripeljal 12 beguncev, da bi dal zgled, kako bi morali ljudje in države sprejeti begunce.
V soboto je kopno juga Italije doseglo okoli 4.000 beguncev, mnogi od njih izčrpani in dehidrirani. ""Število mladoletnikov, ki se sami odpravijo na potovanje do Evrope, je precej večje od tistega lani,"" je povedala predstavnica organizacije Save the Children Giovanna Di Benedetto. ""Vse več in več je precej mlajših otrok, devet, deset let starih otrok, ki potujejo sami ali pa so izgubili svoje starše ali družinske člane, s katerimi potujejo,"" je povedala.
#opSophia the @Armada_esp frigate #ReinaSofia now rescuing these #migrants spotted by #SW3Merlin3 aircraft... pic.twitter.com/TZOngzwF7v"
http://www.rtvslo.si/begunska-kriza/v-novem-brodolomu-v-sredozemlju-45-zrtev/394220,prebežnik,214,"
					28. maj 2016 ob 14:43,zadnji poseg: 28. maj 2016 ob 14:46
					Rim - MMC RTV SLO, STA","
T. J.
",V novem brodolomu v Sredozemlju 45 žrtev,"V že tretjem brodolomu s prebežniki v Sredozemskem morju v zadnjih treh dneh je umrlo 45 ljudi, 135 pa jih je italijanska mornarica ponoči z napol potopljene ladje rešila.
Mornarica je v okviru drugih reševalnih operacij rešila dodatnih 629 ljudi in jih prepeljala v Italijo. V zadnjih dneh se brodolomi v Sredozemskem morju kar vrstijo. Tako so v četrtek posredovali pripadniki evropske pomorske misije Eunavfor Med in iz potapljajočega se plovila rešili 96 ljudi, okoli 20 trupel pa so našli v vodi.
V sredo je italijanska mornarica rešila več kot 550 ljudi in pet trupel s čolna z migranti, ki se je prevrnil, ker je bilo na krovu preveč ljudi. Glede na navedbe preživelih je bilo na čolnu 650 ljudi, pri čemer usoda 100 potnikov ni znana.
Reševali več kot 12.000 prebežnikovVečino prebežnikov v tem tednu so reševali okoli 55 kilometrov severno od libijskega mesta Zuvarah, sicer dobro znanega zatočišča za tihotapce ljudi ter začetne točke za morska potovanja do Evrope. Število prihodov prebežnikov v Italijo bo po pričakovanjih v prihodnje le še naraščalo, saj prihajajo toplejši meseci, vremenske razmere pa omogočajo več odhodov iz Libije.
Od ponedeljka so italijanske oblasti na morju usklajevale reševanje več kot 12.000 prebežnikov, medtem ko je še prejšnji teden Mednarodna organizacija za migracije (IOM) vknjižila 1.641 prihodov migrantov."
http://www.rtvslo.si/svet/savdski-minister-sprejeli-smo-dva-milijona-sirskih-beguncev/394212,prebežnik,304,"
					28. maj 2016 ob 13:04
					Berlin - MMC RTV SLO, STA, Reuters","
T. J.
",Savdski minister: Sprejeli smo dva milijona sirskih beguncev,"Zunanji minister Savdske Arabije Adel Al Džubeir je zatrdil, da so od začetka vojne v Siriji sprejeli dva milijona beguncev, finančno pa tudi podpirajo begunska taborišča.
Džubeir je spregovoril za nemški časopis Frankfurter Allgemeine Zeitung. Kot je povedal, jih od dveh milijonov 700.000 še vedno prebiva v Savdski Arabiji. Obenem z nafto bogata država finančno podpira prebežnike in begunska taborišča v Turčiji, Jordaniji in Libanonu, in sicer z več kot milijardo dolarjev. Nobena druga država, z izjemo Nemčije, ni storila več za begunce, je dodal Džubeir.
V boju proti verskemu ekstremizmu Džubeir zahteva odvzem naziva pridigarjem, ki pozivajo k nestrpnosti. Po njegovih besedah Savdska Arabija preverja, kaj pridigarji povedo v državnih mošejah: ""Če lahko to storimo mi v Savdski Arabiji, lahko tudi Nemčija.""
Riad za odstavitev AsadaPoudaril je še, da brez kopenskih sil samooklicane Islamske države ni mogoče premagati. Ob tem je treba po njegovem mnenju odstraniti tudi sirskega predsednika Bašarja Al Asada in okrepiti sirsko opozicijo.
Asad je deležen podpore šiitskega Irana, ta pa ima sunitsko Savdsko Arabijo za tekmeca in nevarnost svoji varnosti. Iran je posvaril pred načrti ponovne vzpostavitve Perzijskega cesarstva do Sredozemlja in ga pozval, naj se raje osredotoči na notranje zadeve in pusti sosede, da živijo v miru.
Turčija in ameriška koalicija napadli Islamsko državoMedtem turški mediji poročajo, da so v zračnih napadih, ki so jih izvedle turške sile in koalicija pod vodstvom ZDA, ubili več kot sto borcev IS-ja. Šlo je za povračilne ukrepe na zadnji napad na turško-sirski meji, ko so bile rakete izstreljene z območja, ki je pod nadzorom IS-ja.
Od januarja je v južni turški pokrajini Kilis Islamska država napadla več kot 70-krat. Borci IS-ja so v petek od zmernih uporniških skupin zasedli novo ozemlje na severu Sirije. Pričakuje se, da bo nov val civilistov zbežal pred spopadi in nevarnostjo, ki jo predstavlja Islamska država."
http://www.rtvslo.si/begunska-kriza/unhcr-neustrezne-razmere-na-mestih-kamor-so-premesceni-prebezniki/394148,prebežnik,248,"
					27. maj 2016 ob 17:28
					Idomeni - MMC RTV SLO","
T. J.
","UNHCR: Neustrezne razmere na mestih, kamor so premeščeni prebežniki","Visoki komisariat Združenih narodov za begunce (UNHCR) je pozval grške oblasti, naj čim prej najdejo boljšo rešitev pri premeščanju prebežnikov iz Idomenija.
Pri UNHCR-ju pravijo, da so prebežniki premeščeni na mesta, kjer vladajo nezadovoljivi standardi. Nameščeni so v zapuščenih skladiščih in tovarnah, nimajo dovolj hrane, vode, so brez stranišč in tušev, tudi elektrike nimajo, je povedala tiskovna predstavnica UNHCR-ja Melissa Fleming. Pri organizaciji so obenem izrazili zaskrbljenost, da so bile posamezne družine med preselitvijo iz begunskega taborišča Idomenija razdružene.
Premestili okoli 5.000 prebežnikovGrške oblasti so v četrtek sporočile, da so popolnoma izpraznile veliko taborišče v Idomeniju ter migrante razporedile v druge centre na severu Grčije. To začasno taborišče nedaleč od makedonske meje je obstajalo več mesecev, a je v nekem trenutku tam bivalo celo 12.000 ljudi.
V tridnevni operaciji so sodelovali številni grški policisti, z avtobusi pa naj bi premestili okoli 5.000 ljudi od približno 9.000, kolikor naj bi jih bilo v Idomeniju ob začetku premeščanja.
Nekateri upajo na nezakonit vstop v MakedonijoKje so preostali, ni znano. Nekateri med njimi so odšli na lastno pest. Po poročanju lokalnih medijev se je nekaj skupin prebežnikov skupaj s šotori premaknilo vzdolž meje z Makedonijo v upanju, da jim bo uspelo nezakonito vstopiti v državo.
Taborišče Idomeni je septembra lani na vrhuncu begunskega vala uredil UNHCR kot pomoč ljudem, ki so se prek balkanske poti napotili proti severu Evrope. Razmere v taborišču so se poslabšale, ko so se države vzdolž balkanske poti odločile, da bodo omejile vstop prebežnikom na svoje ozemlje."
http://www.rtvslo.si/begunska-kriza/calais-v-pretepu-v-begunskem-centru-40-poskodovanih/394137,prebežnik,247,"
					27. maj 2016 ob 15:11
					Calais - MMC RTV SLO, STA","
T. J.
",Calais: V pretepu v begunskem centru 40 poškodovanih,"Na severu Francije, v Calaisu, je v begunskem taborišču izbruhnil pretep, v katerega je bilo vpletenih okoli 200 prebežnikov iz Sudana in Afganistana. Poškodovanih je bilo 40 ljudi.
Pretep se je zgodil med razdeljevanjem hrane v centru za pomoč v taborišču, so sporočile pristojne francoske oblasti. Razlog za nasilje za zdaj ni znan. Za ustavitev pretepa je posredovalo 260 policistov in 70 gasilcev ter 11 reševalnih vozil. Skupno je bilo poškodovanih 33 prebežnikov, dva policista in pet predstavnikov lokalne humanitarne organizacije La Vie Active, ki vodi center za pomoč v taborišču. Francosko tožilstvo je uvedlo preiskavo dogodka.
Huje poškodovani so trije ljudje, med njimi mlada humanitarna delavka. Ena izmed žrtev je bila zabodena. Nihče naj ne bi bil v smrtni nevarnosti. V t. i. džungli živi med 4.000 in 5.000 prebežnikov, ki upajo, da se jim bo uspelo pretihotapiti na tovornjake, ki na poti v Veliko Britanijo prečkajo Rokavski preliv.
Marca ranjenih 19 ljudi V napetih razmerah v taborišču, kjer se gnete množica obupanih ljudi, ki so v grobem razdeljeni glede na narodnost, je že v preteklosti izbruhnilo nasilje. V spopadu med Afganistanci in Sudanci je bilo marca ranjenih 19 ljudi.
Francoske oblasti so februarja del taborišča porušile. Nekateri prebežniki so se takrat preselili v bližnji sprejemni center, notranje ministrstvo pa je prišleke pozvalo, naj v Franciji zaprosijo za azil, na podlagi česar bi jih preselili v druge dele države, kjer je na voljo več prostora, a v zadnjih tednih je število ljudi v Calaisu znova naraslo."
http://www.rtvslo.si/begunska-kriza/pred-libijsko-obalo-utonilo-do-30-prebeznikov/394047,prebežnik,349,"
					26. maj 2016 ob 15:37
					Tripoli - MMC RTV SLO, Reuters, STA","
A. V.
",Pred libijsko obalo utonilo do 30 prebežnikov,"Približno 65 kilometrov od libijske obale je potonila ladja oziroma čoln s prebežniki na poti v Evropo, pri čemer je umrlo do 30 ljudi.
Ladje EU-ja so iz morja rešile okoli 50 prebežnikov. ""Predvidevamo, da je mrtvih od 20 do 30 ljudi,"" je povedal Antonello de Renzis Sonnino, tiskovni predstavnik pomorske operacije EU-ja v Sredozemlju Sophia, ki si prizadeva zajeziti tihotapljenje ljudi v Evropo
Luksemburžani opazili, Španci in Italijani rešili ""Luksemburško izvidniško letalo je opazilo prevrnjen čoln približno 35 navtičnih milj od libijske obale z okoli 100 prebežniki v vodi oziroma oklepajočih se plovila,"" je pojasnil. V reševanje sta se nato vključili španska fregata Reina Sofia in italijanska obalna straža, ki sta prebežnikom v vodi metali rešilne jopiče. Preživele četrtkovega brodoloma bodo pristojne oblasti dodale na seznam skoraj 40.000 prebežnikov, ki so letos že prispeli v italijanska pristanišča.
V tem tednu rešenih 7.000 prebežnikov To je že druga nesreča v dveh dneh. V sredo je italijanska obalna straža rešila 562 prebežnikov, medtem ko jih je pet umrlo. V tem tednu je število rešenih prebežnikov doseglo število 7.000.
Italijanski zbirni centri napolnjeniLepo vreme na pragu poletja je sprožilo nov tok migracij med Libijo in Italijo čez Sredozemlje, kar je pod še dodatni pritisk postavilo italijanske zbirne centre, v katerih je že 115.000 prebežnikov.
Center Idomeni je izpraznjenMedtem pa grške oblasti sporočajo, da so končale evakuacijo begunskega taborišča Idomeni ob meji z Makedonijo, kjer je bilo v torek, ko so začeli z evakuacijo približno 9.000 prebežnikov. ""Končali smo. Ni več ljudi, so samo še šotori z opremo, ki pripadajo človekoljubnim organizacijam,"" je dejal neimenovani predstavnik policije.
Migranti iščejo tihotapce za preboj čez mejoGrške oblasti so okoli 3.300 prebežnikov z avtobusi odpeljale v druge nastanitvene centre. Kje so preostali, ni znano; nekateri med njimi so odšli na lastno pest, saj ne želijo končati v centrih, ampak želijo naprej. Po poročanju lokalnih medijev se je tako nekaj skupin migrantov in beguncev skupaj s šotori premaknilo vzdolž meje z Makedonijo in upajo, da jim bo uspelo nezakonito vstopiti v državo. ""Iščem tihotapca, ki bi me prepeljal čez mejo,"" je dejal 18-letni Diar iz Sirije."
http://www.rtvslo.si/evropska-unija/ek-za-begunce-v-turciji-namenil-dodatnih-47-milijonov-evrov/394046,prebežnik,243,"
					26. maj 2016 ob 14:48
					Bruselj - MMC RTV SLO, STA","
A. V.
",EK za begunce v Turčiji namenil dodatnih 47 milijonov evrov,"Evropska komisija (EK) bo za pomoč beguncem v Turčiji namenila dodatnih 47 milijonov evrov, skupaj pa to do zdaj pomeni 240 milijonov evrov pomoči.
Od dodatnih 47 milijonov evrov bo 20 milijonov evrov namenjenih okrepitvi zmogljivosti turške obalne straže pri izvajanju iskalnih in reševalnih akcij, 27 milijonov evrov pa bo namenjenih za izobraževanje in socialno podporo sirskim beguncem v okviru regionalnega skrbniškega sklada Evropske unije za odziv na krizo v Siriji.
Evropski komisar za evropsko sosedsko politiko in širitvena pogajanja Johannes Hahn je dejal, da EU tako uresničuje svojo zavezo za hitro izvajanje dogovora s Turčijo za pomoč beguncem.
Prioriteta izobraževanje begunskih otrok ""Naša pomoč za boljše uravnavanje migracijskih tokov je namenjena reševanju življenj migrantov in beguncev ter boju proti nezakonitim migracijam in trgovini z ljudmi,"" je ob tem povedal Hahn. Dodal je, da je glavna prioriteta dostop do izobraževanja za begunske otroke in mlade Sirce.
Nova podpora je del pospešenega izvajanja dogovora s Turčijo, ki je bil sprejet marca letos in predvideva, da naj bi vse nezakonite prebežnike, ki bodo prišli na grške otoke iz Turčije, vrnili v Turčijo. Hkrati dogovor predvideva, da bodo za vsakega Sirca, ki ga bodo vrnili v Turčijo z grških otokov, drugega Sirca preselili iz Turčije v EU.
Skupaj šest milijard evrovDogovor tudi predvideva pospešitev izplačila že dogovorjenih treh milijard evrov pomoči sirskim beguncem v Turčiji in da bo EU, ko bodo ta sredstva v celoti porabljena, do konca leta 2018 namenil še dodatne tri milijarde evrov."
http://www.rtvslo.si/svet/v-dveh-dneh-iz-sredozemskega-morja-resili-5-600-prebeznikov/393908,prebežnik,457,"
					25. maj 2016 ob 11:47
					Rim/Atene - MMC RTV SLO, Reuters, STA","
G. V.
",V dveh dneh iz Sredozemskega morja rešili 5.600 prebežnikov,"Pred obalo Libije so v torek rešili 3.000 in v ponedeljek okoli 2.600 prebežnikov v skupno 23 različnih operacijah, kar vzbuja skrb, da se jih bo zaradi boljšega vremena vse več podalo na pot proti Evropi.
V reševalnih akcijah so sodelovale ladje italijanske obalne straže, pomorske operacije Evropske unije Eunavfor Med in agencije Evropske unije za zunanje meje Frontex, poleg tega pa še ladja nevladne organizacije in dva vlačilca z neke naftne ploščadi.
Prebežnike so rešili s čolnov, gumenjakov in drugih plovil. Kot je sporočila italijanska obalna straža, so na pomoč za reševanje prebežnikov poslali vse iskalne in reševalne ekipe, ki so bile na tem območju. S tem se je število prebežnikov, ki so jih letos prepeljali do italijanskih pristanišč, povečalo na 37.000.
Z zaprtjem balkanske poti po dogovoru med EU-jem in Turčijo se je drastično zmanjšalo število prebežnikov, ki so v Evropo vstopali skozi Grčijo, zato se je znova povečalo število tistih, ki se proti Evropi podajajo na nevarno pot iz Libije čez Sredozemsko morje do Italije. K temu so prispevale tudi boljše vremenske razmere, zato se mnogi v EU-ju bojijo, da se bo prebežniški tok na tej poti še okrepil ob prihodu poletja.
Iz Idomena selijo prebežnikeV Grčiji se medtem nadaljuje evakuacija beguncev in prebežnikov iz sprejemnega centra v Idomeniju na meji z Makedonijo. V torek so iz taborišča z avtobusi odpeljali 2.031 beguncev. Človekoljubni delavci so potrdili, da nikogar niso nasilno izselili in da je prvi dan evakuacije minil mirno. V operaciji sodeluje okoli 1.400 policistov, z buldožerji pa so tudi že odstranili prazne šotore.
Begunsko taborišče je Visoki komisariat ZN za begunce postavil septembra lani na vrhuncu begunske krize za okoli 2.000 ljudi, da bi tu počakali na prehod makedonske meje. Ko so po množičnem begunskem valu države na balkanski poti sredi februarja letos zaprle meje, je marca tam obtičalo 12.000 ljudi.
Ob začetku operacije je bilo v torek v taborišču še okoli 8.500 prebežnikov in beguncev, ki so kljub pozivom oblasti, naj odidejo, vztrajali v upanju, da jim bodo vendarle dovolili nadaljevati pot proti severu Evrope.
Gre predvsem za begunce in prebežnikov z vojnih območij v Siriji, Iraku in Afganistanu. Med njimi je veliko žensk in otrok, ki so se želeli pridružiti moškim svojcem, ki so sami ali ob pomoči tihotapcev ljudi nadaljevali pot proti severu.
Evakuacija naj bi trajala teden dni, ljudi pa bodo najprej odpeljali v sprejemne centre po Grčiji. Večino bodo nato nastanili v begunskem taborišču blizu Soluna.
Begunci in prebežniki so v Idomeniju hudo zimo preživeli v mrazu in blatu, človekoljubne organizacije pa so jim le s težavo zagotavljale dovolj hrane in jih skušale ohraniti pri zdravju. Grški mediji so nedavno poročali o razraščanju organiziranega kriminala, prostituciji in preprodaji mamil, zaradi slabih razmer je prihajalo tudi do nasilja."
http://www.rtvslo.si/slovenija/vlada-bo-neuporabno-zico-unicila-pravi-da-brez-stroskov/393895,prebežnik,665,"
					25. maj 2016 ob 08:58,zadnji poseg: 25. maj 2016 ob 18:37
					Ljubljana - MMC RTV SLO","
Andrej Čebokli
","Vlada bo neuporabno žico uničila, pravi, da brez stroškov","Cene nadomestitve rezilne žice s panelnimi ograjami vlada še nima, saj še ni znano, koliko kilometrov je bodo sploh nadomestili. Uporabno žico bodo shranili, neuporabno pa uničili, pravijo na Ukomu.
Trenutno je postavljenih okoli 176 kilometrov žice in panelne ograje na 65 različnih lokacijah od mejnega prehoda Gibine v občini Razkrižje do doline reke Dragonje v občini Piran in Koper, so za MMC pojasnili na vladnem uradu za komuniciranje (Ukom).
S panelnimi ograjami so zamenjali že okoli 20 kilometrov žice, v dogovoru z občinami pa dela potekajo naprej, in sicer na območjih Policijskih uprav Murska Sobota, Maribor, Celje, Novo mesto, Ljubljana in Koper. Na vprašanje, ali vlada načrtuje zamenjavo vseh še preostalih 156 kilometrov ograje in koliko bo to stalo, pa so pojasnili, da bo to odvisno od tega, koliko kilometrov tehničnih ovir bo zamenjanih, a da ne bodo nadomeščali celotne dolžine žice. Že skoraj štiri mesece pa ne želijo razkriti, koliko kilometrov žice bo dejansko zamenjane s panelno ograjo. Odgovor je vedno isti: ""Zamenjava teče sukcesivno naprej v skladu s sprejetim načrtom in v dogovoru z lokalnimi skupnostmi"".
Celotna menjava bi stala okoli 20 milijonov evrovPop TV je sicer poročal, da naj bi bila končna cena menjav 17,3 milijona evrov. A to je bruto cena 98,8 evra za tekoči meter panelne ograje, ki ne vključuje DDV-ja (z davkom se cena povzpne na 120,5 evra na tekoči meter), ki si jo je MNZ izpogajal s podjetjem Minis in bi veljala v primeru menjave vseh 176 kilometrov žice, ali kot jo vlada imenuje ""začasna tehnična ovira"". Na Ukomu so pojasnili, da so z Minisom sklenili pogodbo s prej omenjeno ceno za prvih 20 kilometrov panelne ograje. Vsak naslednji meter pa bo državo stal 91,8 evra bruto oz. 112 evrov neto.
Trenutno bo nadomestitev 20 kilometrov ograje davkoplačevalce torej stala 2,4 milijona evrov, je razvidno iz odgovora Ukoma. V hipotetično najbolj dragem primeru, da bi vlada dala zamenjati celotno žico ob meji s panelno ograjo, bi to državo (upoštevaje ceni 120,5 in 112 evrov neto za tekoči meter) stalo 19,8 milijona evrov, k temu pa lahko prištejemo še dva milijona evrov, kolikor je stala postavitev rezalne žice – skupaj torej skoraj 23 milijonov evrov. Glede na to, da zamenjava ne bo potekala po celotni dolžini, bo končna cena očitno nižja.
Nujne okoliščine, zato brez razpisaKolegi s komercialne televizije so ob tem izpostavili, da za postavitev panelne ograje ni bilo javnega razpisa, čeprav gre za visoke zneske. Nabava vsega potrebnega materiala je bila zaupne narave, zato po navedbah vlade v odgovoru na poslansko vprašanje 12. maja letos, tudi ni bil potreben javni razpis.
In kaj bodo storili z odvečno žico ter koliko nas bo to stalo? ""Odstranjena žica, ki je še primerna za nadaljnjo uporabo, se shranjuje v ustreznih skladiščih, neuporabna pa se bo komisijsko uničila. S tem ne bodo nastali dodatni stroški,"" so poudarili.
Razmere po mnenju vlade še niso dovolj stabilneOb tem nas je zanimalo še, kako je z uresničevanjem napovedi, da bo vlada, če se do jeseni dotok prebežnikov umiri, dala žico oz. ovire odstraniti. ""Vse nadaljnje odločitve o postavljenih začasnih tehničnih ovirah so odvisne od razvoja dogodkov in tveganj, zaradi katerih so ovire postavljene,"" so zapisali v odgovoru. Opomnili so na stalen dotok ljudi iz Turčije v Grčijo, ki razmer ne obvladuje v celoti, saj je v državi še vedno več kot 50.000 prebežnikov, prav tako pa tudi razmere v Makedoniji niso stabilne.
""Vendar pa moramo poudariti, da se hkrati izvajajo tudi drugi ukrepi, saj ograja oziroma tehnične ovire vzdolž celotne meje prav gotovo ne bi rešile vseh teh težav. Slovenija ima namreč okoli 670 kilometrov kopenske državne meje s Hrvaško in ograja je bila postavljena tam, kjer to dopušča konfiguracija terena. Treba je vedeti, da ima Madžarska precej manj meje s Srbijo in kljub temu da je zaradi konfiguracije terena (ravnina) lahko postavila ograjo vzdolž celotne meje, mejo vsak dan prestopi tudi do nekaj 100 prebežnikov, kar pomeni, da fizična prepreka ni edino zagotovilo za rešitev težave povečanega migracijskega toka,"" so še dodali."
http://www.rtvslo.si/begunska-kriza/foto-grske-oblasti-praznijo-idomeni-nekateri-prebezniki-na-begu/393789,prebežnik,542,"
					24. maj 2016 ob 07:50,zadnji poseg: 24. maj 2016 ob 13:16
					Idomeni - MMC RTV SLO","
K. Št.
","Foto: Grške oblasti praznijo Idomeni, nekateri prebežniki na begu","Grške oblasti so do poldneva s 23 avtobusi iz begunskega taborišča v Idomeniju premestile 1.100 od približno 8.400 ljudi. Akcija naj bi trajala približno en teden.
Praznjenje begunskega taborišča se je začelo zgodaj zjutraj, v operaciji pa sodeluje okoli 700 policistov z 20 policijskimi vozili. Prvi buldožerji so že začeli odstranjevati prazne šotore in druge prostore, ki so jih izpraznili prebežniki. Po besedah tiskovnega predstavnika vlade Giorgosa Kiritsisa bo operacija trajala deset dni, čeprav si dokončnega roka niso dali.
""Razmere, kakršne so v Idomeniju, ne morejo vladati še naprej, saj koristijo le tihotapcem z ljudmi,"" je dejal. Prebežnike bodo nastanili v novo begunsko taborišče, ki je v bližini drugega največjega grškega mesta Solun (ta je oddaljen nekaj več kot 80 kilometrov) kot tudi v druge begunske centre po državi. ""Premestitev prebežnikov iz sramotnega Idomenija je v njihovo korist,"" je dejal Kiritsis in zagotovil, da policija kljub okrepljeni navzočnosti ne bo uporabila sile.
Premestitev poteka mirnoPredstavnica Zdravnikov brez meja Vicky Markolefa je povedala, da je operacija zelo dobro organizirana in vse zelo mirno. Policija ljudi obvešča v angleščini in arabščini, da poteka njihova premestitev. Skrbi pa jo, ker morda niso dobro obveščeni o tem, kam jih bodo odpeljali. Težave imajo tudi pri razdeljevanju hrane, saj je v taborišču ostalo le malo človekoljubnih delavcev.
V taborišče so sicer danes dovolili le novinarjem grške javne televizije ERT1 in grške tiskovne agencije ANA, ostali novinarji so ostali tri kilometre daleč za policijskim kordonom. Grška televizija je objavila posnetke beguncev, ki se vkrcavajo na avtobuse in otrok, ki se igrajo med šotori ob okrepljeni navzočnosti policije.
Nekateri prebežniki pred preselitvijo bežijo ""Veliko ljudi je v Idomeniju dogovorjenih s svojimi tihotapci in bodo zato pobegnili v gozd. Tihotapci jih od tam vodijo čez Albanijo v Črno goro in nato v Srbijo,"" je za MMC dejal RTV-jev dopisnik Boštjan Anžin. Dodal je, da so razmere izredno napete, ""na makedonski strani se bojijo, da bi prišlo do incidentov"". Sicer pa imajo pri preselitvi z avtobusi prednost družine in otroci, ""saj je življenje tam izredno težko"", je še dejal Anžin.
Neustrezne razmere za bivanjePrebežnike, večinoma z vojnih območij v Siriji, Iraku in Afganistanu, so proti njihovi volji vkrcavali na avtobuse. Kot poroča BBC, so jih večkrat pozvali, naj se odpravijo v bolje organizirane begunske centre.
V zanemarjeno begunsko taborišče Idomeni, kjer so neustrezne razmere za bivanje, se je zateklo na tisoče prebežnikov, ki so obtičali na meji z Makedonijo, potem ko so države na Balkanu sredi februarja zanje zaprle svoje meje. Begunci in migranti so hudo zimo preživeli v mrazu in blatu, človekoljubne organizacije pa so jim le s težavo zagotavljale dovolj hrane in jih skušale ohraniti pri zdravju. Grški mediji so nedavno poročali o razraščanju organiziranega kriminala, prostituciji in preprodaji mamil, zaradi slabih razmer je prihajalo tudi do nasilja.
Odprtje železniške povezaveŽe v ponedeljek je začela policija odstranjevati okoli 2.000 ljudi, ki so onemogočili železniško povezavo na meji. Ta je ovirana že več kot mesec dni, zaradi česar so morali vlaki spremeniti smer vožnje skozi Bolgarijo. Po izpraznitvi Idomenija bodo znova odprli železniško povezavo.
Makedonija je zaprla svoj mejni prehod po napovedi Avstrije, da bo okrepila svoj nadzor na meji. Od takrat je t. i. balkanska pot zaprta. Lani je iz Turčije v Grčijo vstopilo več kot milijon nezakonitih prebežnikov."
http://www.rtvslo.si/begunska-kriza/grcija-bo-v-torek-ocitno-izpraznila-idomeni/393744,prebežnik,332,"
					23. maj 2016 ob 15:58
					Atene - MMC RTV SLO, STA","
A. V.
",Grčija bo v torek očitno izpraznila Idomeni,"Neuradno Grčija za torek zjutraj načrtuje policijsko operacijo, med katero naj bi izpraznili begunsko taborišče Idomeni na meji z Makedonijo.
Pri preselitvi okoli 8.500 ljudi naj bi sodelovali tudi policisti iz Aten. Policijski vir je potrdil, da pripravljajo operacijo, ne pa tudi, da je načrtovana za torek. Begunce naj bi premestili v organizirane sprejemne centre v Grčiji.
V zanemarjeno begunsko taborišče Idomeni se je zateklo na tisoče prebežnikov, ki so obtičali na meji z Makedonijo, potem ko so države na Balkanu sredi februarja zanje zaprle svoje meje.
Nasilna evakuacija ni v načrtu Grške oblasti so za izpraznitev Idomenija na območje poslale policijske okrepitve iz Aten. Kot je povedal policijski vir, bo njihova naloga ""manjšemu delu migrantov"" preprečiti morebiten ""negativen odziv"". Omenjeni vir je ob tem zanikal, da je v načrtu nasilna izpraznitev taborišča.
""Večina prebežnikov ne bo imela težav z odhodom, nekateri dodatni ukrepi so predvideni, da bi se izognili neprijetnemu razvoju dogodkov,"" je povedal neki drug policijski vir. V preteklih dveh tednih je po prepričevanju oblasti taborišče zapustilo okoli 2.500 ljudi, je dodal omenjeni vir. In ta ""blaga"" prizadevanja za evakuacijo se bodo nadaljevala, je še povedal.
Obupne razmere ""ugodne"" za razrast kriminalaV Idomeniju in okoli njega, kjer so razmere mizerne, človekoljubne organizacije pa komajda zmorejo prehraniti in drugače oskrbeti begunce, je v zadnjih tednih večkrat izbruhnilo nasilje. V prejšnjih mesecih je bilo ranjenih 260 ljudi, ko je makedonska policija proti veliki skupini prebežnikov, ki so skušali prodreti čez mejo, uporabila solzivec. Grški mediji so poročali tudi o razraščanju organiziranega kriminala v Idomeniju, posledici katerega naj bi bili prostitucija in preprodaja mamil.
Komisija podpira preselitev prebežnikov Pri Evropski komisiji so danes potrdili, da so seznanjeni s poročili glede namere grških oblasti o izpraznitvi begunskega taborišča Idomeni. Komisija je že večkrat izrazila mnenje, da bi bilo treba te ljudi preseliti iz zasilnega taborišča v sprejemne centre, je v Bruslju dejal glavni govorec komisije Margaritis Schinas. Komisija zato pozdravlja vsakršno pobudo grških oblasti, da izprazni Idomeni in prebežnike preseli v organizirane sprejemne centre."
http://www.rtvslo.si/svet/novi-turski-premier-napovedal-uresnicevanje-erdoganove-vizije-predsedniskega-sistema/393660,prebežnik,628,"
					22. maj 2016 ob 16:07
					Ankara - MMC RTV SLO, Reuters, STA","
K. S.
",Novi turški premier napovedal uresničevanje Erdoganove vizije predsedniškega sistema,"Vladajoča turška stranka Stranka za pravičnost in razvoj (AKP) je na izrednem kongresu za svojega novega predsednika potrdila Binalija Yildirima, s čimer je dozdajšnjemu ministru za promet pripadel še premierski položaj. Yildrim pravi, da se bo zavzemal za načrt Recepa Tayyipa Erdogana za uvedbo predsedniškega sistema.
""Turčija potrebuje novo ustavo. Ste pripravljeni na uvedbo predsedniškega sistema?"" je dejal Yildirim množici na kongresu AKP-ja. Trenutna turška ustava omejuje pooblastila predsednika. A Yildirim je poudaril, da se je vse spremenilo, ko so Erdogana avgusta 2014 kot prvega turškega predsednika v zgodovini neposredno izvolili volivci. Po besedah Yildirima zdaj, ko predsednika voli ljudstvo, situacija ne more biti več takšna, kot je bila.
Predsednik Erdogan, nekdanji premier, je v Turčiji dejansko najmočnejši politik. Yildirim pa je danes poudaril, da je ključna naloga legalizacija trenutne ""de facto"" situacije. ""Moramo končati to zmedo, in to z novo ustavo ter predsedniškim sistemom,"" je še povedal Yildirim.
Za uvedbo predsedniškega sistema morajo tri petine turških poslancev glasovati za razpis referenduma o tem vprašanju. Lahko pa se predsedniški sistem uvede neposredno z glasovi dveh tretjin poslancev. AKP trenutno nima dovolj glasov v parlamentu.
Za razčiščenje položaja z EU-jemYildirim je še pozval EU, da je treba končati zmedo glede pridruževanja Turčije EU-ju ter dogovora med Brusljem in Ankaro o vračanju prebežnikov iz Grčije v Turčijo. ""Čas je, da vemo, kaj si EU misli o Turčiji,"" je dejal. ""Doslej smo z odločnostjo izvedli katerokoli potrebno reformo. To bomo počeli še naprej, da bi izboljšali demokracijo in naredili napredek pri človekovih pravicah, z EU-jem ali brez njega.""
Vodstvo AKP-ja je Yildirima v četrtek imenovalo za edinega kandidata za vodjo stranke, na današnjem kongresu pa je prejel glasove 1.405 delegatov od 1.470. Na tem položaju in nato tudi na položaju premierja bo 60-letni zvesti spremljevalec Erdogana nasledil Ahmeta Davutogluja, ki je bil, očitno zaradi nesoglasij z Erdoganom, v začetku meseca primoran oditi z obeh položajev. Odstop nekdanjega zunanjega ministra, ki je postal premier leta 2014, ko je bil Erdogan izvoljen za predsednika, je bil za mnoge znak, da želi predsednik države okrepiti svojo oblast.
Analitiki pričakujejo, da bo Yildirim, ki se je vedno strinjal z Erdoganom glede političnih vprašanj, veliko bolj ubogljiv premier, kot je bil Davutoglu. Erdogan ga bo po napovedih že v začetku prihodnjega tedna imenoval za premierja, nato pa bodo predstavili še sestavo nove turške vlade.
Merklova pred obiskom TurčijeV ponedeljek in torek se bo na uradnem obisku v Turčiji mudila nemška kanclerka Angela Merkel, ki pa je še pred odhodom izrazila ""veliko zaskrbljenost"" nad nekaterimi ukrepi turške politike. Kot je povedala v intervjuju za Frankfurter Allgemeine Sonntagszeitung, je z Erdoganom, s katerim se bo sestala ob robu svetovnega humanitarnega vrha v Carigradu, pripravljena govoriti o vseh pomembnih vprašanjih.
Po besedah Merklove bo imela odločitev turškega parlamenta, ki je v petek izglasoval odpravo imunitete več kot četrtini poslancev, resne posledice za kurdske politike, kar jo navdaja z veliko zaskrbljenostjo. Merklova je tudi izrazila obžalovanje, da je bil postopek ponovnega zbliževanja s Kurdi v preteklem letu prekinjen. Čeprav Berlin prepovedano Kurdsko delavsko stranko tako kot Ankara obravnava kot teroristično organizacijo, pa mora imeti kurdsko prebivalstvo v Turčiji enakovreden položaj in dobro prihodnost, meni.
Zanikala je tudi očitke, da je EU z dogovorom s Turčijo o vračanju beguncev postal preveč odvisen od te države. ""Seveda obstajajo medsebojne odvisnosti, ki jim lahko rečete tudi potreba po uravnoteženju naših interesov,"" je dejala. Je pa Nemčija po njenih besedah kljub takšnim medsebojnim odvisnostim vedno pripravljena kritizirati državne ukrepe.
Odzvala se je tudi na Erdoganove kritike v zvezi z dogovorom o odpravi vizumov za turške državljane, ki ga ogroža turško nasprotovanje spremembam protiterorističnih zakonov. Merklova je poudarila, da je podrobno spremljala, kako Turčija izpolnjuje svoje obveznosti iz dogovora. To po njenih besedah trenutno počne verodostojno, bo pa o tem zagotovo govorila tudi z Erdoganom."
http://www.rtvslo.si/kultura/novice/roman-o-blodni-veri-v-izpolnjevanje-dolznosti-ki-so-ga-zahodnonemski-cenzorji-vrgli-v-bunker/393499,prebežnik,4095,"
					21. maj 2016 ob 07:05
					Ljubljana - MMC RTV SLO","
Polona Balantič
","Roman o blodni veri v izpolnjevanje dolžnosti, ki so ga zahodnonemški cenzorji vrgli v 'bunker'","Dobil je že predujem in z mlado ženo odšel na potovanje po Afriki, kritiki so hvalili njegovo izvirno prikazovanje vojne (onkraj golega opisovanja), lektor se je navduševal … nekoliko pozneje pa isti roman poslal v bunker ...
To je pospremila razlaga, da je Prebežnik mladega Siegfrieda Lenza ""skrajno nevaren"" in da je izraz ""nasilne nezvestobe domovini"". 65 let pozneje je izšel in postal posthumni bestseler pisatelja, ki je sicer bistveno zaznamoval povojno nemško literaturo in tudi vplival na politiko.
'Vladar' in njegov pisatelj ""Vse od Goethejevega odnosa z weimarskim vojvodo Karlom Augustom (1757-1828) ni noben nemški pisatelj več dobil priložnosti, da bi razvil tako tesen in zaupen odnos s kakšnim vladarjem."" Do Siegfrieda Lenza ... Ali je bilo prijateljstvo med dvema severnjakoma, nemškim zveznim kanclerjem Helmutom Schmidtom in pisateljem Siegfriedom Lenzem, zares takšna zgodovinska rariteta, je težko soditi; a vsaj eden izmed bolj legendarnih dogodkov iz povojne zgodovine zasebnega življenja politikov vendar namiguje ali celo potrjuje to, da je Lenzevo mnenje štelo.
Bil je 16. oktober 1977, nedelja, krvava nedelja so ji pozneje rekli. Palestinski teroristi so že tri dni v svojih rokah držali Lufthansino letalo Landshut in ga 'prestavljali' naokoli; letalo je ravno poletelo iz Dubaja v Aden, od koder bo naslednji dan poletelo na zadnji 'ugrabiteljski polet' v Mogadišu, ki bo prizorišče srečnega konca. Ugrabitelji med drugim zahtevajo osvoboditev teroristov RAF-a v zaporu Stuttgart-Stammheim. Obenem pa se izteka ultimat, ki z izpustitvijo istih teroristov pogojuje podelitev življenja že pred tedni ugrabljenemu menedžerju in vodji nemškega društva delodajalcev Hanns-Martinu Schleyerju. Naslednji dan bodo kot posledica rešitve letala Landshut mrtvi vsi; štirje teroristi so naredili samomor, Schleyerja so ubili; no, zelo verjetno so ga ubili že prej. Potniki so preživeli.
Grass je bil polemik, Lenz je skrbel za pomiritev duhov To nedeljo zvečer je Helmut Schmidt na prijateljski posvet k sebi domov povabil nekaj tesnih sodelavcev (Siegfried Unseld, Hans Matthöfer, Herbert Ehrenberg) in štiri pisatelje. Günter Grass se je opravičil, ker je ravno praznoval 50. rojstni dan, zato pa so v kanclerski bungalov prišli Heinrich Böll, Max Frisch in Siegfried Lenz. Čeprav je danes v tujini manj znan od Bölla in Grassa, je bil Lenz tedaj najuspešnejši povojni nemški pisatelj. Podatki iz leta prej so zgovorni: prodana naklada Lenzovih knjig je bila 5,5 milijona, Böllovih so do tedaj prodali štiri milijone, Grassovih pa 3,4 milijone.
Vsi trije so bili tudi podporniki socialne demokracije, še posebej znamenit je bil angažma Grassa in Bölla v političnem boju, ki naj bi Willyja Brandta spravil na položaj zveznega kanclerja. Grass se je pozneje njune vloge spominjal tako: ""Sam sem igral polemika, Siegfried Lenz pa je skrbel za pomiritev duhov."" O znamenitem nedeljskem srečanju je Schmidt pozneje v svoji knjigi spominov na prijatelje in sopotnike Weggefährten zapisal: ""Zame je bil ta pogovor kontemplativen odmor. Čez dan sem bil izredno nervozen in sem še opoldne razmišljal, da bi srečanje odpovedal.""
Sicer je bil Frisch tisti, ki se je s svojo mislijo, da moramo biti pripravljeni prenašati konflikt (med našimi cilji, predstavami in načrti na eni ter resničnostjo na drugi strani, op. P. B.) in živeti v protislovju, najbolj dotaknil Schmidta. Ta je nekaj dni pozneje v svojem govoru po največji teroristični krizi v ZRN-ju tudi parafraziral Frischa in izrekel besede: ""Kdor ve, da ga bosta vsemu prizadevanju navkljub in ne glede na to, kako se bo odločil, na koncu pestila krivda in poraz, bo vendar lahko rekel: naredil sem, kar je bilo mogoče, in ravnal sem pravilno.""
Mlaka s prijatelji krapi Čeprav Lenz vsaj po pričevanjih ta večer ni bil med najzgovornejšimi, je njegova udeležba Schmidtu ogromno pomenila. Lenza je imel za prisrčnega prijatelja, dokaz za njegovo dobro naravo pa je večkrat ponazoril z njegovim odnosom do krapov. Na vrtu hiše Lenzevih v kraju Leböllykke je bil majhen ribnik, v njem krapi. ""Močno dvomim, da je kadar koli pojedel katerega izmed krapov. Siggijevi krapi so bili namreč njegovi prijatelji,"" je pisal Schmidt. ""Takoj ko je Lenz od daleč zažvižgal, se jih je več ducatov zbralo ob sprednjem robu majhega ribnika in čakalo svojega 'futermajstra'. Mi trije (Schmidt, njegova žena Loki in Lenzeva žena Lilo) smo vse skupaj od daleč opazovali in se veselili skupaj z njegovimi prijatelji, zaupnimi krapi.""
Mlako s krapi je obdržal tudi, ko je bil že najuspešnejši pisatelj v Nemčiji. Zaradi te knjige …
Nacizem kot frizijska komorna igra ali radosti izpolnjevanja dolžnosti ""Na koncu je imel ta tik – kot vsi dobijo tik, ki ne želijo delati nič drugega kot zgolj izpolnjevati dolžnost. To je bila bolezen do konca ali še kaj hujšega. /.../ ampak nihče si ne upa policijskemu zastopniku v Rugbüllu predpisati odvajalne kure; on sme do konca ostati odvisen in v svoji odvisnosti izpolnjevati svojo prekleto dolžnost."" In kot vse njegovega kova, tiste tihe konformiste, tiste tihe izvajalce nacizma (paralelizme seveda najdemo tudi danes, in to v vsaki veliki ustanovi, predvsem tistih, za katerih ustanovitvijo stoji država), ki pa so pravzaprav najbolj realna oblast, si detektiral ob prvem pogledu na obraz: ""Nikoli ne bom pozabil tiste pustega, na sladko-kislo nevtralnost 'naštimanega' obraza.""
Tako govori Siggi Jepsen, pripovedovalec romana, ki je ena najgenialnejših analiz nujnih pogojev za nacizem; ki ponudi razkrinkanje mentalitete tistih, ki so nacizem omogočili in ga držali pokonci pravzaprav; in romana, s katerim najprej povežemo Siegfrieda Lenza - Deutschstunde (Nemška ura) iz leta 1968. Obvezen šolski program v Nemčiji. V romanu, ki ga lahko beremo tudi v slovenskem prevodu (prevedla Tanja Premk, 1970), najstniški prestopnik Siggi Jepsen pripoveduje o spopadu, pravzaprav igri med svojim očetom, policijskim nadzornikom v majhem skrajno severnonemškem kraju Rugbüll, in ekspresionističnim slikarjem Maxom Ludwigom Nansenom.
Vem, kdaj je katero sliko treba rešiti Mladostna prijatelja razdvoji nacizem, ki obsodi ekspresionizem, čemur sledita zaplemba Nansenovih del in prepoved slikanja, ki ju mora nadzirati in tudi ju nadzira s konceptom izpolnjevanja dolžnosti obseden (odvisen, kot pravi njegov sin) Jens Jepsen. Njegov sin Siggi s slikarjem prijateljuje, in čeprav devetletnik natančno ne ve, kaj je v ozadju spora med Nansenom in njegovim očetom, si vtepe v glavo, da je njegova dolžnost reševati slike.
Zato skriva Nansenove slike pred svojim očetom, to pa je obenem zametek njegovih poznejših težav. Tudi po koncu vojne namreč še vedno 'rešuje' slike, kar pa uradni organi prepoznajo kot krajo in ga napotijo v popravni dom, kjer najstnik potem popiše svojo mladostno zgodbo. Postane celo predmet doktorske disertacije mladega psihologa, ki po vojni in v duhu denacifikacije preučuje svojevrstno psiho sina paradigmateskega 'mitläuferja' - sina malega policijskega uradnika, ki ukaze režima vzame resneje od režima samega.
Spopad sinov in očetovIzjemen uspeh knjige so pripisali tudi temu, da se je Lenz, čeprav je imel tedaj nekaj več kot 40 let, odlično ujel z duhom časa. V jedru Deutschstunda je pravzaprav spopad sinov in očetov in to je bil tudi temeljni zastavek študentskih nemirov in oblikovanja leve politične alternative. Ta je konec šestdesetih dokazovala prav to, o čemer v romanu govori slikar Nansen, da nacisti še dolgo ne bodo izumrli, da gre za vprašanje vrojene psihe. In v svoj politični program je zunajparlamentarna opozicija skoraj neposredno lahko vključila Nansenove komentarje, kot so: ""Nič, niti sam konec (vojne, op. P. B.) vas ne spremeni. Čakati moramo do tedaj, ko boste izumrli.""
Kajti kot policist Jepsen, ki po vojni čeprav prej kleni zastopnik tretjega rajha sme nadaljevati svojo službo in še naprej na lastno pest izvaja gonjo proti Nansenovi umetnosti, tako so nekdanji nacisti in njihovi simpatizerji ostali na oblasti in v paktu z ZDA nadzirali svoj narod in podpirali imperialistično politiko Zahoda – to je vsaj bila temeljna premisa radikalnih študentov in zunajparlamentarne opozicije. K Nansenu in pa polemiki, ki je na Lenza v njegovih zadnjih mesecih življenja vrgla nekaj temnih oblakov in s katero so ga nekateri poskušali diskreditirati in ki je bila povezana s slavnim ekspresionističnim slikarjem Emilom Noldejem (da, tudi ta je bil skupna točka Helmuta Schmidta in Lenza), se še vrnemo.
Kaj je večje - njihova brezsramnost ali njihova pozabljivostZdaj pa izrabimo še eno sijajno misel, ki jo Lenz pripiše Nansenu in ki na neki način osvetli glavno temo tega besedila – težavo s knjigo Der Überläufer (Prebežnik). Ko po vojni Jepsen ne neha preganjati Nansenove umetnosti in ko Nansen opazi, da so pravzaprav le nekaj mesecev po kapitulaciji rajha v tej vlogi spet iste osebe, vdano reče: ""Tako hitro, tako hitro prilezejo iz svojih lukenj. Misliš si, da se bodo vsaj nekaj časa skrivali, mirovali, hlinili svojo smrt, sami s svojim sramom tičali v mraku, ampak komaj si vdihnil, so spet tu. Vedel sem: nekega dne se bodo vrnili, ampak tako hitro, Teo (dr. Teo Busbeck je Nansenov financer in podpornik), da bodo tako hitro spet tu, tega si nisem mislil. Lahko se le vprašaš, kaj je večje, njihova pozabljivost ali njihova brezsramnost."" In to je v več pogledih veljalo tudi za povojni zahodnonemški režim ...
Obetaven roman postane skrajno nevaren in nasilno nezvest domovini Pravzaprav se ne ve, kaj je germanist in etnolog (Volkskundler) Otto Görner počel med drugo svetovno vojno. A usodni salto mortale v njegovi oceni romana Der Überläufer dopušča mnenje, da je bil del tistih, ki jim je Nansen očital pozabljivost ali/in brezsramnost ter nenavadno hitro lezenje iz lukenj. Görner je bil namreč tisti, zaradi katerega je drugi roman mladega Siegfrieda Lenza končal v 'bunkerju' in iz njega kot velika uspešnica prišel šele letos; torej leto in pol po avtorjevi smrti.
Kako se je zgodila radikalna sprememba ocene romana, torej od navdušujočega izreka hvale in zahteve po zgolj nekaj tehničnih korekturah do končne in odločilne sodbe, da je roman ""skrajno nevaren"" in izraz ""nasilne nezvestobe domovini"", bomo videli pozneje. Preden se vrnemo h Görnerju, ki ga je Lenzeva založba Hoffmann und Campe imenovala za lektorja romana v nastajanju, si poglejmo predzgodovino Prebežnika in kdo je mladi Siegfried Lenz bil.
Kdo je bil Siegfried LenzKo se je druga svetovna vojna končala, je imel Siegfried Lenz 19 let. In ni bil oziroma ni bil več nemški vojak. Bil je eden izmed sinov tistih generacij, ki so predčasno opravljale maturo, da so lahko fantje čim prej odšli v vojsko. Lenz je tako maturiral leta 1943, nato so ga poslali v mornarico. Postal je praporščak. Pozneje je izvedel, da je tudi član NSDAP-a, in čeprav je pozneje sam videl dokument o svoji prošnji za članstvo, je vedno trdil, da je bil preprosto del množice, ki so jo kot vojake Wehrmachta pač včlanili v nacistično stranko.
Malo pred koncem vojne je dezertiral in se prebil do britanskega tabora za vojne ujetnike. Tam je postal britanski tolmač. Po vojni je odšel v Hamburg, nekaj časa po lastnem pričevanju nezavzeto študiral in rajši postal prostovoljec pri dnevniku Die Welt. Kmalu je postal redaktor podlistka oziroma strani, namenjenih kulturi, in začel pisati. Die Welt je kot podlistek izdal tudi njegov prvenec, roman Es waren Habichte in der Luft (Kragulji so bili v zraku); v knjižni obliki je izšel leta 1951 in kritiki so ga kljub mladosti pisatelja dobro sprejeli.
Že uredniki časopisa Die Welt so bili zadovoljni in so Lenzu za pravice do izdaje podlistka plačali 3.000 nemških mark, založba pa je z njim kmalu sklenila pogodbo za naslednji roman. Tako sta se Lenz in njegova mlada žena Liselotte, ki jo je kot ilustratorko pri Weltu spoznal v službi, lahko podala na potovanje v Afriko. Za 25-letnika je bil to izjemen uspeh.
Avtor je spet bližje vojni kot vsi drugi ali pa tudi ne … Po vrnitvi je Lenz v enem dihu napisal roman z delovnim naslovom ... da gibt's gibt ein Wiedersehen (... še se bova videla), Lilo ga je dvakrat pretipkala in jeseni 1951 ga je založba imela na mizi. Pravzaprav danes ni povsem jasno, ali je založba tedaj prejela že celoten roman ali le nekaj poglavij in da morda med njimi dejansko ni bilo tistih, ki so pozneje dala naslov knjigi; torej poglavij o prebegu mladega vojaka Walterja Proske iz vrst nemških vojakov nekje na vzhodni fronti med partizane oziroma rdečearmejce.
Ampak v vsakem primeru je založba del besedila v vpogled poslala recenzentom nekaterih nemških časopisov in napovedala novo uspešnico svojega mladega zvezdnika. In literarni kritik časopisa Die Zeit Paul Hühnerfeld je že 8. novembra 1951 objavil recenzijo prvih poglavij, ki je založbo gotovo razveselila. Ko je pisal o ""dilemi nemških knjig o vojni na Vzhodu"", je izrazil svoje razočaranje nad večino, ki ostane na ravni ""eksaktnega opisovanja zadeve vojna"". Le pri Lenzu je odkril pisateljsko bistroumnost, ki gre onkraj golega opisovanja: ""V knjigi ni zaslediti namere pisati protokola vojne, kvečjemu namero pisati poezijo. In avtor je vojni spet bližje kot drugi.""
Ampak kot rečeno, ni jasno, kolikšen del tega, kar je marca letos izšlo pod naslovom Der Überläufer, je Hühnerfeld prebral. Založba je potem zagnala stroj. Besedilo je poslala več lektorjem in si pridobila njihovo mnenje, na koncu pa Görnerja imenovala za glavnega lektorja. Prvo srečanje Görnerja in Lenza se je domnevno zgodilo nekje v času objave recenzije v Die Zeitu. Görner govori in piše, da je tudi njega prevzela silovitost romana, ki bralca ""zadene v tilnik"", in Lenzu prelaga le nekaj korektur. Nekje na prehodu leta 1951 v leto 1952 Lenz založbi pošlje predelani roman, v katerem je skrajšal dialoge, celoten del o partizanih prečrtal in nekatera poglavja o prebežniku napisal na novo. In zadeva ima nov naslov: Der Überläufer.
Potem se je začelo zapletati. Objavo v obliki podlistka zavrne Neue Zeitung, prav tako Frankfurter Allgemeine Zeitung, a z utemeljenim razlogom: ravno so izdajali roman Die Feuerschwelle Rolfa Schroersa, ki ima prav tako vojno tematiko, in res nočejo še nečesa podobnega ali sorodnega: ""Iz povsem banalnih razlogov tako v neki bližnji prihodnosti ne moremo razmišljati o objavi vašega romana,"" Lenzu v pismu sporoči urednik Herbert Nette.
Roman z naslovom Prebežnik danes ni več mogoč (bilo je leto 1952) A kmalu ton spremeni tudi lektor, ki Lenzu očita, da ni upošteval njegovih nasvetov. Odločilno pa je bilo pismo, ki ga je Görner pisal založbi: ""/.../ roman bi zares moral imeti naslov Prebežnik – in to ne bi bilo mogoče. Takšen roman bi lahko izšel leta 1946. Danes ga ne bi nihče hotel ... Lahko si zelo škodujete in potem vam tudi vaši dobri odnosi s tiskom in radiem ne bodo pomagali.""
Görnerjev obrat lahko razložimo z razmerami na začetku petdesetih. Kot so tudi zapisali v spremni besedi k izidu romana, si je bilo zaradi drže vlade Konrada Adenauerja do Sovjetske zveze v obdobju zaostrovanja hladne vojne nemogoče predstavljati roman, ki bi kot junaka predstavil vojaka Wehrmachta, ki se pridruži Sovjetom.
Görner je tako denimo pogrešal nekega protijunaka prebežniku Walterju Proski, ki bi bil Nemec, ki ne bi prebegnil in ki bi bil vseeno pozitiven lik – to bi ton romana omililo. Na koncu je Görner Lenzu in založbi še napisal: ""Dragi gospod Lenz, ne drznite si potegniti kakšne besne (jeznorite) poteze in se lotiti pisanja nove knjige.""
K sreči se je Lenz je lotil tega jeznoritega projekta ... Še prej pa je poglavje s Prebežnikom dal 'ad acta'. ""To delo bom razumel kot nujno vajo, kot trening, ki je vendar conditio sine qua nonza vsakega mladega pisatelja. Prepričan sem, da sem se marsikaj naučil, česar se brez tega truda ne bi naučil. Najboljše, čeprav težko prepoznavne obresti nam prinesejo spodleteli poskusi. Morda vam bom lahko v dveh ali treh letih pokazal nov rokopis, rokopis, ki bo boljši in malo zrelejši.""
To se je zgodilo, a lektor ni bil več Görner In ta epizoda tudi lahko pojasni Lenzevo repliko, ko mu je po milijonu prodanih izvodov romana Deutschstunde založnik Thomas Ganske za darilo poslal sliko, ki jo je naslikal sam Emil Nolde: ""Pa se je knjiga vendar izkazala za berljivo.""
Lenz sam je roman očitno pozabil. Njegova druga žena Ulla, s katero se je poročil po smrti Loti leta 2006, ni o besedilu vedela ničesar. Odkrili so ga arhivarji v Marbachu, saj je Lenz nekaj mesecev pred svojo smrtjo obiskal ta največji, sicer zasebni literarni arhiv in mu zapustil celotno osebno zapuščino. Marbach je bil sicer rojstni kraj Friedricha Schillerja, ki domnevno za arhiviranje svojih besedil ni nič kaj skrbel; povsem drugače kot na začetku že omenjeni njegov prijatelj Goethe, ki velja za prvega nemškega pisatelja, ki je zelo natančno oskrbel za posthumno hranjenje njegove literarne zapuščine.
Roman je torej izšel letos. Prvo kritiko je napisal Der Spiegel in povzročila je pravo evforijo, med drugim to, da se je roman med najbolj prodajanimi znašel, še preden je knjiga prišla na knjižne police (17. mesto na Spieglovi lestvici bestselerjev). Začetna naklada je bila 50.000, v nekaj tednih so jo povečali na več kot 100.000 in knjiga je bila več tednov prodajna uspešnica številka ena.
Literarno roman ne dosega dovršenosti poznejših del in predvsem ne Deutschstunda, a kot delo 25-letnika je izjemno, predvsem pa je zanimivo, da se že tu pojavi osrednja tema Deutschstunda – izpolnjevanje dolžnosti. In ker je roman delno avtobiografski, je očitno, da je najmlajša generacija nemških vojakov, ki je še morala na bojišča, oziroma generacija, ki je dosegla polnoletnost, ko je bil bližnji nemški poraz že očiten, zelo kritično sodila svoje očete in tiste domnevno značilno nemške 'vrline', ki so nacizem omogočile.
Pokopališča precej obilno cvetijo Najbolj v duhu Deutschstunda je pripomba mladega tovariša, s katerim Proska prebegne in ga zaradi njegove mladosti vsi imenujejo Das Milchbrötchen (Mlečni kruhek ali morda bi lahko prevedli kifeljček): ""Tako imenovana dolžnost. To zadevo so nam vbrizgali pod kožo. Naredili so nas nore, nesamostojne. S prefrigano injekcijo seruma dolžnosti so nas hoteli upijaniti. Ko nekdo pri nas zaigra na domovinsko piščal, stotini poslušalcev pordeči suho grlo in zahtevajo domovinsko žganje (Nationalbewußtseinsschnap)! Tako je to. In potem se nazdravlja k domovini in se ji prisega in človek pade v past."" In še: ""In ta poslušnost. Samo poglej si Stehaufa (njihov predstojnik, ime pa označuje nekoga, ki se takoj postavi pokončno, ko je treba izpolniti dolžnost, op. P. B.), tega neumnega kerlca. S tabo lahko dela, kar hoče."" In doda, da ima vsega dovolj. In da bo odšel. In odide. In Proska tudi.
Še prej pa Milchbrötchen cinično pripomni, da ""pokopališča precej obilno cvetijo"".
Siegfried Lenz 'revival' Zdi se, da Lenz, ki sicer nikoli ni prejel Nobelove nagrade in zato kljub več kot 25 milijonom prodanih izvodov njegovih del ne kotira tako visoko kot denimo njegova kolega v političnem angažmaju Böll in Grass, doživlja 'revival'. Jeseni bodo tako predvajali tudi film, ki so ga ZDA posnele po njegovi noveli Schweigeminute (Minuta molka). Lenzeva vdova je po zasebni projekciji filma rekla: ""Ko bi le Siegfried to dočakal.""
Morda tudi kot zadoščenje za neprijetno polemiko, ki se je razplamtela le nekaj mesecev pred njegovo smrtjo …
Zaradi Lenza smo se narobe učili v Noldeju. Ker se pač o slikarjih učiš iz literature? Konec aprila 2014 je novinar in eden izmed urednikov kulturnih strani časopisa Frankfurt Allgemeine Zeitung (torej v politični ideologiji sicer nekoliko bolj konservativnega dnevnika, ki pa ima odlične strani, namenjene kulturi in še posebej literaturi) Jochen Hieber napisal dolg članek z naslovom Der Fall Emil Nolde. Wir haben das Falsche gelernt (Primer Emil Nolde. Učili smo se narobe). V njem je Hieber napisal, da so generacije Nemcem zrasle v prepričanju, da je bil Emil Nolde simbol notranjega upora proti nacizmu. Nobenega dvoma namreč ni, da je Lenz lik slikarja Maxa Ludwiga Nansena oblikoval po Noldeju.
Noldejev pravi priimek je bil Hansen; živel in umrl je v severnonemškem obmorskem kraju Seebüll, Deutschstunde pa se dogaja v izmišljenem kraju Rugbüll. Tako kot Nansenu so tudi Noldeju prepovedali slikati in obsodili njegov ekspresionizem kot nenemški. In očitne so tudi vzporednice med slikami, ki jih v Deutschstundu natančno opisujejo, in slikami Emila Noldeja, le naslove jim je Lenz nadel nove: V limonovem vrtu postane Ženska z limonami (Zitronenfrau), Morje z dvema jadroma je zdaj Jadra se razblinijo v svetlobi, Noldejev akvarel Dva moža pa postane Nansenovo delo Dva na ograji.
In ključni indic, motiv, ki postane eden izmed osrednjih, s katerimi Lenz izvirno poda svojo kritiko nacionalsocializma – nevidne slike (Unsichtbare Bilder), ki so vzporednica nenaslikanim slikam (Ungemalte Bilder) Emila Noldeja. Ko Nansenu policist Jepsen prepove slikanje, se ta posveti nevidnim slikam. Ko to nejevernemu Jepsenu, ki želi zapleniti 'nov material', tudi pove, ga ta obtoži, da ga ima za norca: ""Kaj si pa pričakoval. Povedal sem ti, da ne morem nehati slikati. Nihče izmed nas ne more. In ker ste proti vidnemu, se držim nevidnega. Poglej natančno: moj nevidni sončni zahod z butanjem valov. /…/ (posmehljivo) Le poglej natančno s tvojim poznavalskim pogledom. S tvojim v prihodnost usmerjenim pogledom."" In še: ""V glavi vsaj ne morete izvajati racij. Kar tam visi, je varno. Iz glave, od tam ne morete ničesar konfiscirati.""
Emil Nolde je nevidne slike začel ustvarjati leta 1938. Prej je motive večinoma iskal v naravi, nevidne slike, ki so postale znane šele po njegovi smrti, pa je ustvarjal v ""ateljeju svoje domišljije"" in bile so tako majhnega formata, da jih je zlahka skril. Pri Nansenu format ni tako zelo bistven; bolj gre za to, da na papir zariše komaj vidne znake, iz katerih lahko neki motiv prepozna le pozoren opazovalec: ""Moraš si predstavljati, da na teh slikah ni vse nevidno: mali namigi, znaki, sledi – nekakšne puščice, veš - te je že mogoče prepoznati; ampak najpomembneje, to, kar sporočajo, to je nevidno. Je tam, ampak je nevidno, če me razumeš. Nekega dne, ne ve se kdaj, v nekem drugem času, pa bo vse vidno,"" pravi v Deutschstundu Nansen.
Alergija na barve, ki jo (ali ne) sproži rjava A že tu se zaplete – nobenih dokazov ni namreč, da so Noldeja kadar koli nadzorovali. Še več, Nolde – čeprav je bilo njegovo slikarstvo prepovedano – v svojih nazorih ni bil tako daleč od nacizma. Drži sicer, da so leta 1937 zaplenili več kot 1.100 njegovih del in jih 40 razstavili na razstavi Izrojene umetnosti v Münchnu; prav tako so ga leta 1941 izključili iz Zbornice upodabljajočih umetnosti in mu predali odločbo s takojšnjim začetkom veljave, ki mu je ""prepovedovala vsako poklicno – in nepoklicno – delovanje na področju upodabljajočih umetnosti"".
Ampak če Nansen v romanu govori o svoji barvni alergiji, ki jo je povzročila rjava, Nolde takšne alergije gotovo ni imel. Leta 1934 je vstopil v NSDAP in izstopil ni nikoli. Najzanimivejši dokaz pa je bilo pismo, ki ga je leta 1958 napisal v tistem času najuglednejši nemški umetnostni zgodovinar in avtor prve povojne biografije Emila Noldeja Werner Haftmann. V pismu hanovrskemu tovarnarju, mecenu in zbiralcu Bernhardu Sprenglu je zapisal, da so ga našli očitki nekega ameriškega kritika, češ da je namenoma zamolčal Noldejevo nacistično preteklost. Haftmann nadaljuje: ""To drži in nimam nobenega argumenta, s katerim bi temu lahko nasprotoval."" Razlog za to naj bi bil prvi vodja fundacije Emila Noldeja Joachim von Lepel, ki ""mi je naročil, naj iz knjige izbrišem vsak namig na to - in na koncu sem to tudi naredil"".
Kanclerjeva pisarna z izveskom Nolde-Zimmer Ali je Lenz za to vedel ali ne, je težko soditi. Več možnosti pa je, da bi slišal za govor, ki ga je tübingenski profesor retorike, kritik in pisatelj Walter Jens imel leta 1967, in to na slovesnosti ob 100-letnici Noldejevega rojstva v Seebüllu. To je bil kaj nenavaden govor za slavje v čast slikarju, in to v kraju, kjer je dolgo živel in ustvarjal. Jens se ni 'šparal' in se je odkrito zgražal nad Noldejevo ""antitetično-robato ideologijo: nemško je dobro, francosko slabo"". Govoril je o ""proticivilizacijskem"" Noldeju, pri katerem so ""triumfirali ideali čiste rase"" in ki je prihodnost umetnosti videl v ""judovstva očiščeni umetnosti"". Pri Lenzu o tem ni niti sledi.
Tudi njegov prijatelj Schmidt, ljubitelj ekspresionizma, verjetno o tem 'drugem' Noldeju ni vedel veliko. Sicer verjetno ne bi svoje kanclerske pisarne poimenoval Nolde-Zimmer (Noldejeva soba) in vanjo obesil Noldejevo morsko sliko: ""Visela je nasproti moje pisalne mize, tako da se je moj pogled večkrat v dnevu ustavil na njej; pa tudi na treh Noldejevih risbah s tušem,"" se je spominjal Schmidt.
Pa saj gre za roman. Kljub podobnostim z Noldejem je Nansenovo ime vendar tudi aluzija na druga dva ekspresionistična slikarja Maxa Beckmanna in Ernsta Ludwiga Kirchnerja. In treba je priznati, da je 'komorna frizijska igra', v kateri se celotna nacistična tragikomedija zgosti v dvoboju med svobodomiselnim slikarjem in dolžnosti zavezanim policijskim uradnikom, domiselna variacija na temo obsodbe nacizma in nevarnosti njegovih prežitkov. In če so bile generacije Nemcev (menda) v zmoti glede Noldeja zaradi izmišljenega literarnega lika, je to pač njihova težava. In tudi če gre za 'ponarejanje' Noldeja, poante, ki jih v Deutschstundu izreče Nansen, so dragocena popotnica za oblikovanje vsake zdrave politike in družbe; najbolj pa verjetno ta: ""Če verjameš, da mora vsak izpolnjevati svojo dolžnost, pa jaz pravim nasprotno: vsak mora nekaj narediti, s čimer se obrne proti svoji dolžnosti. Dolžnost, to je zame slepa aroganca. Neizbežno je, da človek stori nekaj, česar dolžnost od njega ne zahteva."""
http://www.rtvslo.si/begunska-kriza/ob-zatisju-prebezniske-krize-razgreta-razprava-v-dz-ju/393560,prebežnik,821,"
					20. maj 2016 ob 22:15,zadnji poseg: 20. maj 2016 ob 22:16
					Ljubljana - MMC RTV SLO, STA","
Al. Ma.
",Ob zatišju prebežniške krize razgreta razprava v DZ-ju,"DZ je na zahtevo SDS-a razpravljal o migrantski krizi in vprašanju, ali se je vlada nanjo odzvala primerno. Koalicijski poslanci so odziv vlade branili, opozicijski so bili do njega kritični.
Vinko Gorenak (SDS) je uvodoma opozoril, da je problem migracij po zaprtju t. i. balkanske poti že nekoliko oddaljen, kljub temu pa gre za Slovenijo še vedno pomembno temo. Ustavitev migrantskega toka je namreč verjetno zgolj začasna, je menil.
Po oceni SDS-a odziv vlade na migrantsko krizo ni bil zadosten. Predvsem si želijo, da bi Slovenija na tem področju vodila restriktivnejšo politiko, kot jo denimo vodijo Češka, Madžarska ali Poljska. V ta namen so v sprejem DZ-ju predlagali priporočilo, s katerim bi DZ vlado pozval k bolj omejevalni politiki na področju migracij, a je bilo zavrnjeno že na odboru za notranje zadeve. Tako bo DZ danes o priporočilu opravil le razpravo.
Branko Grims (SDS) je vladi očital, da najde 123 milijonov evrov za migrante, ne najde pa 46 milijonov evrov za Slovensko vojsko. ""To je vprašanje vrednot, ki nimajo nobene povezave z vrednotami, na katerih je bila ustanovljena slovenska država,"" je dejal. Vlada je tudi zagotavljala, da bo država sprejela največ od 15 do 20 migrantov, zdaj pa se kaže, da jih bomo sprejeli bistveno več, je opozoril.
Šefic: Odziv ustrezen, ustrezen, sorazmerenDržavni sekretar na ministrstvu za notranje zadeve Boštjan Šefic ocenjuje, da se je vlada na problem migracij odzvala trezno, sorazmerno in kredibilno ter v skladu z mednarodnimi dokumenti. ""Zato ne držijo navedbe, da je bilo obvladovanje migracijskega toka prepuščeno naključju in stihiji,"" je dejal.
Tudi po zaprtju balkanske poti po Šefičevih besedah vlada ves čas aktivno spremlja in sodeluje v razpravah o ukrepih za zajezitev migracij. Prav tako dnevno spremlja dogajanje v državah izvora in prehoda. ""Zaradi zavedanja, da se množični prehodi skozi Slovenijo lahko ponovijo, zeleno mejo še vedno varuje tudi 200 pripadnikov Slovenske vojske,"" je dejal.
Tudi v SMC-ju po besedah Dragana Matića ocenjujejo, da je bila vlada na migrantski val pripravljena in je pravočasno zagotovila vse potrebno za ukrepanje.
DeSUS: Strah se umetno ustvarjaPodobnega mnenja so v preostalih poslanskih skupinah strank vladne koalicije. Benedikt Kompmajer (DeSUS) je opozoril, da je Slovenijo prečkalo skoraj pol milijona prebežnikov, ""večina ljudi pa migrantskega vala skorajda ni čutila, tudi resnih varnostnih zapletov ni bilo"". ""Zato gre za umetno ustvarjanje strahu med državljani,"" je dejal.
ZL: Farsa in poceni piarMatej T. Vatovec (ZL) je predlagateljem očital, da želijo ""zajahati val rasizma in ksenofobije, ki se širi po Evropi"". ""Tako smo že od lani priča strašenju, lažem in dajanju občutka, da so v Sloveniji izredne razmere,"" je dejal in dodal, da gre ""za farso in poceni piar"".
SD: Z dejstvi se je treba sprijazniti""Migranti, begunci, kakor koli že poimenujemo te ljudi, so dejstvo in s tem dejstvom se bomo morali sprijazniti,"" je menila Bojana Muršič (SD). Opozorila je, da njihovega prihoda ne bodo preprečile nobene tehnične ovire ali ograje ter pozvala k pomoči beguncem in njihovemu uspešnemu vključevanju v okolje.
NSi: Ukrepi dobri, a so tudi učinkoviti?""Zakaj je takšna težava razpravljati o tem perečem vprašanju, s katerim se sooča vsa Evropa. Vsepovsod, ko se pogovarjamo s predstavniki tujih držav, je prav to vprašanje visoko na dnevnem redu pogovorov,"" je na drugi strani dejal Jožef Horvat (NSi). Vlada je po oceni NSi-ja pri reševanju migrantske krize sprejela tudi nekaj dobrih ukrepov, ""a je vprašanje, ali tudi učinkovitih"". Opozoril je tudi, da kljub zaprtju balkanske poti določena vprašanja ostajajo - predvsem finančna in varnostna.
Dobovšek: Vlada podcenjevalno do policijeDo ravnanja vlade so kritični tudi v poslanski skupini nepovezanih poslancev. Bojan Dobovšek je opozoril, da poslanci nimajo vseh informacij, vlada pa pri sprejemanju ukrepov ne upošteva predlogov opozicije. Največji problem se mu zdi podcenjevalni odnos do policije, s katero vlada po njegovi oceni ni sposobna skleniti dogovora o plačah.
Kdo je sprožil napade v Parizu, BrusljuPoslanci SDS-a in koalicije se v razpravi, ki je trajala skoraj šest ur, niso mogli poenotiti o tem, ali je del napadalcev v terorističnih napadih v Parizu in Bruslju v Evropo prišel skozi Slovenijo. Po navedbah Grimsa poročila tujih medijev temu pritrjuje, poslanci koalicije pa so zatrjevali, da policija podatkov o tem nima. Prav tako se niso mogli poenotiti, ali je Slovenija v času migrantskega vala spoštovala pravila schenegna. Po besedah Matića jih je spoštovala, kolikor je bilo mogoče.
Kar nekaj razprave so namenili vprašanju, ali so imeli nekatere navedbe poslancev SDS-a v razpravi elemente sovražnega govora. Gorenak je v zvezi s tem koalicijske poslance pozval, naj sovražni govor preganjajo, če menijo, da gre zanj, saj da imajo za to vse možnosti.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/bruselj-bo-grciji-za-spopadanje-s-prebeznisko-krizo-namenil-dodatno-pomoc/393537,prebežnik,211,"
					20. maj 2016 ob 17:13
					Bruselj - MMC RTV SLO, STA","
T. J.
",Bruselj bo Grčiji za spopadanje s prebežniško krizo namenil dodatno pomoč,"Evropska komisija bo za izboljšanje razmer za prebežnike v Grčiji in povečanje zmogljivosti pri popisu prebežnikov in obravnavi prošenj za azil namenila 56 milijonov evrov nujne pomoči.
Visokemu komisariatu Združenih narodov za begunce (UNHCR) bodo namenili 30 milijonov evrov za podporo načrtu za odzivanje na izredne razmere za Grčijo. Načrt je komisija skupaj z grškimi organi in drugimi deležniki pripravila z namenom obvladovanja trenutne humanitarne situacije in izvajanja dogovora o upravljanju migracijskih tokov, ki sta ga Evropska unija in Turčija podpisali 18. marca.
S temi sredstvi bo UNHCR podprl tudi okrepitev zmogljivosti grške službe za azil in nove službe za sprejem in identifikacijo. Mednarodna organizacija za migracije (IOM) bo prejela 13 milijonov evrov za podporo najranljivejšim prebežnikom.
Doslej Grčiji že 237 milijonov evrov nujne pomoči 13 milijonov evrov bosta za povečanje učinkovitosti azilnih postopkov in popisa prejela tudi grško notranje ministrstvo in grška azilna služba. Organa naj bi s temi sredstvi zagotavljala tudi podporo državni policiji na zunanjih mejah, so še sporočili iz Evropske komisije.
V okviru sklada za azil, migracije in vključevanje bodo zagotovili 46 milijonov evrov, v okviru sklada za notranjo varnost pa 10 milijonov evrov. Za podporo grškim organom ter mednarodnim in nevladnim organizacijam v Grčiji je komisija od začetka leta 2015 namenila 237 milijonov evrov nujne pomoči."
http://www.rtvslo.si/slovenija/v-slovenijo-prisla-prva-skupina-prosilcev-za-azil-iz-italije/393465,prebežnik,155,"
					19. maj 2016 ob 20:28
					Ljubljana - MMC RTV SLO, STA","
L. L.
",V Slovenijo prišla prva skupina prosilcev za azil iz Italije,"V okviru programa premestitve je v Slovenijo prišla prva skupina prosilcev za azil iz Italije. Šesterico iz Eritreje so že pripeljali v azilni dom na Viču.
Po sprejemu prosilcev mednarodne zaščite iz Eritreje se je že začel postopek za pridobitev mednarodne zaščite. Do konca postopka bo šesterica ostala v azilnem domu.
Prejšnji teden je v Slovenijo prispela tudi prva skupina beguncev iz Grčije v okviru sheme za solidarnostno prerazporeditev prebežnikov v EU. Med njimi je pet družin s 14 otroki in štirje moški iz Sirije in Iraka.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/svet/taborisce-v-idomeniju-naj-bi-zaprli-do-zacetka-junija/393434,prebežnik,343,"
					19. maj 2016 ob 16:17
					Idomeni - MMC RTV SLO, STA","
B. V.
",Taborišče v Idomeniju naj bi zaprli do začetka junija,"Begunsko taborišče v Idomeniju na grško-makedonski meji, v katerem prebiva okoli 10.000 ljudi, naj bi zaprli do začetka junija. Medtem je bilo v taborišču v nemirih ranjenih šest ljudi.
Da bodo taborišče zaprli v nekaj tednih, je sporočil tiskovni predstavnik grškega kriznega štaba za migracije Giorgos Kiricis. Kot je dejal, na severu države gradijo več državnih begunskih centrov, v katere bodo nastanili prebežnike, ki po zaprtju balkanske begunske poti še vedno vztrajajo v Idomeniju.
Po podatkih grškega kriznega tabora za migracije je v Idomeniju trenutno okoli 9.200 prebežnikov, mediji pa poročajo o 11.000 ljudeh. Ti sicer živijo v obupnih razmerah, kot opozarjajo razne človekoljubne organizacije, v taborišču pa že prihaja do pojava organiziranega kriminala. Grški mediji tako poročajo o ""getu Idomeni"", med drugim se širita prostitucija in preprodaja mamil.
Gre sicer za improvizirano taborišče na meji z Makedonijo, grške oblasti pa naj bi ga izpraznile v roku nekaj tednov, je povedal Kiricis. Taborišče je sicer grška vlada nameravala zapreti že na začetku maja, poroča nemška tiskovna agencija DPA.
V nemirih več ranjenihMedtem je v taborišču v Idomeniju prišlo do nasilja, v katerem je bilo ranjenih šest ljudi, štirje prebežniki in dva policista. Po poročanju grških medijev so napetosti med policijo in prebežniki trajale celo noč in so se umirile šele zjutraj. Policisti so s solzivcem skupini okoli 300 prebežnikov preprečili, da niso podrli žične ograje na meji z Makedonijo blizu taborišča.
Neustrezne razmereSpomnimo, mednarodna nevladna organizacija Amnesty International (AI) je aprila objavila poročilo, v katerem opozarja na neustrezne razmere v namestitvenih centrih za prebežnike v Grčiji. AI Grčijo, v kateri je okoli 50.000 prebežnikov, poziva, naj nemudoma izboljša svoj azilni sistem in vsem, ki so ujeti v državi, zagotovi dostop do učinkovite zaščite.
Centri, ki jih je Grčija postavila s pomočjo EU-ja, so namreč hudo prezasedeni, ne omogočajo zasebnosti, v njih ni ogrevanja, sanitarij je premalo. ""Razmere tu niso dobre, spimo na tleh, naše odeje je premočila voda. Kopalnic ni. Zaradi tega ljudje zbolevajo,"" je v začasnem zbirnem centru v Idomeniju dejala Sirka v devetem mesecu nosečnosti, piše v aprila objavljenem poročilu AI-ja."
http://www.rtvslo.si/svet/begunsko-taborisce-v-idomeniju-se-spreminja-v-geto/393315,prebežnik,541,"
					18. maj 2016 ob 11:43,zadnji poseg: 18. maj 2016 ob 14:25
					Idomeni, Lampedusa - MMC RTV SLO, STA","
B. V.
","Begunsko taborišče v Idomeniju se spreminja v ""geto""","Po zaprtju balkanske begunske poti je v begunskem taborišču v Idomeniju v Grčiji okoli 10.000 ljudi, taborišče pa je postalo privlačno za organizirani kriminal.
Prebežniki v Idomeniju na meji z Makedonijo vztrajajo kljub zaprtim mejam, saj upajo na morebitno nadaljevanje poti na zahod in sever Evrope. Razmere v taborišču so grozne, opozarjajo človekoljubne organizacije. Vse večji problem pa postaja tudi pojav organiziranega kriminala. Grški mediji že poročajo o ""getu Idomeni"", med drugim se širita prostitucija in preprodaja mamil.
Neki železniški vagon v taborišču so spremenili v javno hišo, poročajo grški mediji. Preprodajalci medtem prodajajo mamila, v taboru so pogosti tudi tihotapci ljudi, piše nemška tiskovna agencija DPA. Grška policija v notranjosti taborišča ni prisotna, je pa območje okoli šotorišča pretežno zabarikadirala.
Prebežniki v protest že več kot pet tednov zasedajo železniško progo za grško izvozno gospodarstvo pomembnega mejnega prehoda. Progo zasedajo predvsem migranti iz Maroka, Tunizije, Pakistana in Afganistana, poročajo grški mediji.
Prebežniki vztrajajoV taborišču, ki je bilo namenjeno za 2.000 ljudi, je po navedbah grškega kriznega tabora za migracije trenutno okoli 9.200 prebežnikov, mediji pa poročajo o 11.000 ljudeh. Ti ljudje vztrajajo v obupnih razmerah in se ne želijo preseliti v druge centre po Grčiji, kot predlaga grška vlada, saj upajo in zahtevajo odprtje meja in možnost nadaljevanja poti. Vstop v Makedonijo je namreč onemogočen za vse, tako begunce iz Sirije, Iraka ali Afganistana kot za prebežnike od drugod, ki jih vlada v Skopju označuje za ekonomske migrante.
Gladovna stavka na Iosu in v taborišču SchistoMedtem pa grški mediji poročajo, da so na otoku Ios in v atenskem begunskem taborišču Schisto begunci in migranti začeli gladovno stavkati. V Schistu tako protestniki že dva dni niso jedli. ""Meje lahko prečkajo in želene države dosežejo tisti, ki imajo denar. A EU zapira meje za nas, ki prosimo za azil,"" je pisalo na enem od transparentov v begunskih taboriščih. Že pred tednom dni so migranti v begunskem taborišču Eliniko v Atenah zavračali hrano, a gladovna stavka ni trajala dolgo.
Protest proti vrnitvi na LampedusiNezadovoljstvo prebežnikov je veliko tudi na italijanskem otoku Lampedusa. Skupina prebežnikov je v torek tako zanetila požar v tamkajšnjem sprejemnem centru. V požaru sicer ni bil nihče poškodovan, poroča italijanska tiskovna agencija Ansa, ki se sklicuje na navedbe gasilcev.
Po navedbah županje Lampeduse Giusi Nicolini je zagorela ena od stavb v sprejemnem centru, Ansa pa poroča, da je gorelo v enem izmed paviljonov, ki je bil močno poškodovan že v požarih v letih 2009 in 2011, a so ga pozneje obnovili. Kolikšna je gmotna škoda zaradi tokratnega požara, še ni znano.
Požar naj bi zanetila skupina Tunizijcev, potem ko so se v centru razširile govorice, da naj bi jih prisilno vrnili v domovino z letalom. Štirje med njimi so osumljeni, da so podtaknili požar.
Prek Lampeduse v EvropoSprejemni center na Lampedusi je za številne prebežnike, ki skušajo po izjemno tvegani poti Evropo doseči čez Sredozemsko morje, vstopno točko v Evropo. V zadnjih dveh letih je na obale Italije prispelo več kot 320.000 prebežnikov, od tega letos 31.000. Sprejemni centri v Italiji so prenatrpani že pred poletjem, ko običajno prispe največ prebežnikov.
V sprejemnem centru, kjer opravljajo registracijo prebežnikov, so v zadnjih tednih zaznali napetosti, po poročanju Anse predvsem zato, ker del prebežnikov zavrača identifikacijo in ne želijo dati prstnih odtisov."
http://www.rtvslo.si/evropska-unija/erdogan-je-mocnejsi-od-junckerja/393254,prebežnik,671,"
					17. maj 2016 ob 19:37
					Ljubljana - MMC RTV SLO","
Gašper Andrinek, Val 202
","""Erdogan je močnejši od Junckerja""","Dogovor med Evropsko unijo in Turčijo po zadnjih poročilih ni prinesel uspešnih rezultatov, saj je bilo v Turčijo z grških otokov vrnjenih manj kot 400 beguncev od več kot 8.000.
Na drugi strani pa agencija Evropske unije za zunanje meje Frontex sporoča, da se je aprila število prebežnikov, ki iz Turčije v Grčijo potujejo nezakonito, zmanjšalo za 90 odstotkov.
Kdo torej drži večjo karto v rokah? Ali Evropska unija z vizumsko deliberalizacijo za turške državljane ali Turčija, ki nadzoruje migrantski tok? Odgovarja generalni direktor direktorata za zadeve EU-ja pri ministrstvu za zunanje zadeve David Brozina: ""Vse je odvisno od Turčije. Če ne izpolni pogojev, je vprašanje, ali bomo države članice vztrajale in vizumske deliberalizacije ne bomo potrdile.""
Od septembra do marca se je dialog spremenil v merjenje moči obeh strani. Turški predsednik Recep Tayyip Erdogan vidi sogovornika v predsedniku Evropske komisije Jean-Claudu Junckerju. ""Ampak Juncker lahko pač samo nekaj predlaga, to pa morajo potrditi države članice in Evropski parlament. Juncker nima takšne moči, kot jo ima Erdogan,” še pravi David Brozina.
Prva država, ki varuje zunanjo mejo EU-ja, je Grčija, od nje je odvisno, koliko bo sposobna opraviti to nalogo. “Računamo, da bo Grčija okrepila svoje dejavnosti. Da bo tudi z našo pomočjo sposobna izvajati projekt. Vendar se pojavljajo težave. Ena izmed njih je operativna nepripravljenost grških oblasti. Treba se je zavedati, da lahko v zelo kratkem obdobju pride zelo veliko beguncev, da bi vzpostavili učinkovit sistem, pa je potrebnega veliko več časa.”
""Dogovor je umazan""""Dogovor med Evropsko unijo in Turčijo je zelo umazan dogovor, ki onemogoča pravico do azila. Ustvarja razmere, da je vsak begunec lahko deportiran. Ustvarja Erdogana in njegov avtokratičen režim kot strateškega partnerja Evropske unije. In s tem tudi Evropska unija stopa na pot avtoritarne politike, da bi lahko vzdrževala razmere. In Grčija je v prostoru, kjer se ta evropska politika izjem tudi izvaja,"" pa pravi Jorgos Maniatis, eden izmed aktivistov, ki pomagajo beguncem v Atenah, in dodaja: ""Evropska unija trenutno zapira otroke v zapore. In to je nekaj, česar tukaj v Grčiji ne moremo sprejeti. Zato želimo jasne informacije, kaj ta dogovor sploh prinaša. Zdi pa se, da je dogovor zelo nestabilen in samo izgovor, da Evropa ne prevzame odgovornosti.""
Odgovornost beguncev""Velik del odgovornosti nosijo begunci sami,"" še pravi David Brozina in dodaja, da je treba upoštevati tudi dejavnik, ""da več kot 90 odstotkov ljudi, ki so bili v migrantskem toku, ne želi ostati v Grčiji in niti v nobeni balkanski državi"". ""Želijo v točno specifičen del EU-ja. To je težava, s katero se spoprijemamo.""
Brozina dodaja, da tudi takrat, ko so se dogovarjali, da bi si ""razdelili"" begunce in da bi vsaka država dosegla določeno kvoto, ta projekt ni stekel, ker begunci enostavno niso želeli sodelovati: ""Niso hoteli na Portugalsko ali v Luksemburg, ki je najbogatejša država v Evropi, niso hoteli na Poljsko in v baltske države. Vse omenjene države so bile pripravljene sprejeti begunce, ampak vsi želijo samo v tistih pet osnovnih držav: Belgija, Nizozemska, Švedska, Nemčija in Avstrija. In seveda te države so zapolnile zmogljivosti. Težko Evropska unija prevzame odgovornost, če begunci ne sprejmejo tega, da je Unija kot celota varna zanje.""
Brozina, ki je bil tudi diplomat v Bosni in Hercegovini, še dodaja, da je Evropski uniji v interesu, da se vojna v Siriji čim prej konča in da se begunci lahko čim prej vrnejo na svoje domove in ponovno oživijo svojo ekonomijo: ""Dejstvo je, da je ta vojna zelo dolga. Če primerjamo stanje po vojni v Bosni in Hercegovini, lahko ugotovimo, da se še zdaj, 20 let po vojni, še vedno pojavljajo velike težave pri vzpostavljanju ekonomskega položaja, kot je bil pred vojno. Sirija je bistveno bolj uničena, kot je bil takrat BiH. Če bi se danes tam končala vojna in bi se ljudje vrnili tja, bi potrebovali verjetno 30 ali 40 let, da bi gospodarsko prišli na raven, kjer so bili prej. In to je verjetno sprožilo ta tok. Preprosto so ljudje videli, da tudi vrnitev morda niti ni več tako smiselna.""
Oddaji Vroči mikrofon lahko prisluhnete na spodnji povezavi."
http://www.rtvslo.si/slovenija/pri-prostovoljstvu-ne-gre-samo-za-to-da-nekomu-drugemu-pomagas-temvec-tudi-veliko-dobis/393246,prebežnik,784,"
					17. maj 2016 ob 14:56
					Ljubljana - MMC RTV SLO","
Gregor Cerar
","Pri prostovoljstvu ne gre samo za to, da nekomu drugemu pomagaš, temveč tudi veliko dobiš","""Občutek imam, da je begunska kriza zbudila ljudi in da se je več ljudi začelo zavedati, da nekateri nimajo na voljo niti osnovnih stvari,"" o spodbudi za begunsko delo pravi prostovoljka Nina Barbič.
Po vsej Sloveniji poteka nacionalni teden prostovoljstva, katerega vrhunec bo Veseli dan prostovoljstva, ki bo v torek popoldne na Prešernovem trgu v Ljubljani. Na njem se bo predstavilo kar okoli 80 prostovoljskih organizacij in njihovi prostovoljci.
""Prostovoljske organizacije bodo na enem mestu pokazale, da so prostovoljci veseli in zdravi ljudje,"" so zapisali v Slovenski filantropiji, ki je organizatorica tedna. Zanimanje za prostovoljno delo je v Sloveniji naraščalo že v času finančne in gospodarske krize, ko so se številni znašli v hudih preživetvenih težavah. Množični interes za pomoč pomoči potrebnim pa je spodbudila begunska kriza, v katero je bila z množičnimi prehodi prebežnikov Slovenija močno vpletena konec lanskega leta.
Med tistimi, na katere je begunska kriza vplivala pri odločitvi za begunsko delo, je tudi Nina Barbič. ""Občutek imam, da je begunska kriza zbudila ljudi in da se je več ljudi začelo zavedati, da nimajo vsi ljudje enakega standarda in da nekateri nimajo na voljo niti osnovnih stvari. Sama sem si dolgo želela, da bi del svojega časa in energije posvetila pomoči potrebnim, in begunska kriza me je nekako poklicala,"" se spominja svojih začetkov posvečanje svojega prostega časa prostovoljstvu.
Nina trenutno v okviru Slovenske filantropije pomaga pri razdeljevanju presežkov hrane socialno ogroženim, hkrati pa tudi pomaga pri učenju slovenščine prosilki za azil iz Irana. Za to nameni približno tri ure svojega prostega časa na teden. Pri projektu razdeljevanja presežkov hrane prostovoljci prevzemajo obroke hrane, ki ostane v kuhinjah osnovne šole in dijaškega centra, občasno pa tudi iz hostla Celica. Nato pa jo razdelijo v prostorih Slovenske filantropije.
""Gre za hrano, ki ni bila razdeljena pri kosilih in ostane v kuhinjah. Škoda bi jo bilo metati stran in je bolje, da se porazdeli tistim, ki jo potrebujejo. Zanimanje je kar veliko. Ljudje so razdeljeni v skupine in po trikrat na teden lahko prihajajo po hrano, ker je pač ni toliko, da bi jo lahko razdeljevali vsak dan,"" pravi. Najtežja naloga prostovoljcev pa je, da jo skušajo razdeliti čim bolj pravično, saj so mnogi pozorni na to, kakšne porcije hrane dobijo v primerjavi z drugimi.
""Nikoli ne vemo, koliko hrane bomo zbrali in koliko ljudi bo prišlo ponjo. Ne srečo se mi še ni zgodilo, da bi za koga zmanjkalo hrane. Niti vem, kako bi v tem primeru reagirala,"" dodaja. Sicer pa po hrano prihajajo tako starši kot ljudje srednjih let in starejši.
Pomoč iranski materi samohranilkiPristnejša osebna izkušnja kot razdeljevanje presežkov hrane je pomoč prosilki za azil iz Irana pri učenju slovenščine. ""Vez, ki se vzpostavi med prostovoljcem in ljudmi, ki potrebujejo pomoč, je zelo lepa izkušnja. Položaj ljudi, ki pridejo v kraje, kjer ne razumejo in govorijo jezika, je nepredstavljiv,"" poudarja.
Prosilka za azil iz Irana je v Slovenijo prišla z dvema otroka. ""Življenje matere samohranilke, ki nima nikogar, na katerega bi se lahko obrnila, precej težko. Zame je to zelo zanimiva in poučna izkušnja, ki me je postavila na realna tla. Človek se ob tem zave, kaj dejansko ima in da to ni samoumevno za vse ljudi na svetu,"" še pravi prostovoljka.
Kaj lahko posamezniku pomeni prostovoljno delo?""Pri prostovoljstvu ne gre samo za to, da nekomu drugemu pomagaš, temveč tudi veliko dobiš. Gre za nekakšno ""win-win""situacijo. Sama se veselim časa, ki ga preživim ob prostovoljnem delu. Morda gre pri tem tudi za nekoliko »sebičnosti«, toda prostovoljci dobimo nekaj lepega iz te izkušnje,"" razlaga. Toda ob tem opozarja, da mora prostovoljec upoštevati smernice, ki jih določa njegova organizacija. Pretiran aktivizem je lahko tudi ovira.
""Že pri usposabljanju te opozarjajo, da prostovoljec zastopa organizacijo, v kateri deluje, ter mora upoštevati njene smernice. Ne moreš delati kar nekaj po svoje. Posamezniki, ki imajo sicer dobre namene, lahko s svojeglavim vedenjem ovirajo delo,"" opozarja.
Najbolj pretresljiva izkušnja pri prostovoljnem delu?""Precej šokanten je bil dogodek, ko sem bila na terenu na Vrhniki. Tam se predtem ni veliko dogajalo, saj je bil nadomestni center za prebežnike. Toda nekega popoldneva je tja pripeljalo veliko avtobusov s prebežniki, morda celo 20. Med njimi so bile številne družine z majhnimi otroki, ki jim njihovi starši niso mogli nuditi niti najosnovnejših stvari. Mogoče sem malo bolj občutljiva pri otrocih, saj imam tudi sama majhne otroke. Občutek njihove nemoči se je vtisnil vame,"" se spominja.
Ob tem še pojasnjuje, da imajo prostovoljci na neki način zavezane roke, saj morajo upoštevati navodila civilne zaščite in policistov, ki skrbijo, da se stvari odvijajo, kot so načrtovane. ""Pogled, kako bi se morale stvari odvijati s človeškega vidika, se večkrat ne sklada s postopki uradnih organov. To mi je bilo morda najtežje,"" še poudarja prostovoljka Nina Barbič."
http://www.rtvslo.si/svet/pred-obalo-italije-resili-1-100-prebeznikov/393197,prebežnik,176,"
					16. maj 2016 ob 22:09
					Kabul, Rim - MMC RTV SLO, STA","
K. Št.
",Pred obalo Italije rešili 1.100 prebežnikov,"Pred obalo Sicilije so iz Sredozemskega morja rešili več kot 1.100 prebežnikov. Vedno več ljudi pa zaradi nasilja beži iz Afganistana, samo v prvih štirih mesecih letos 37 tisoč.
Skupne evropske sile so v enajstih akcijah na varno prepeljale 1.153 ljudi, ki so na gumijastih čolnih sredi morja zašli v težave. Pri reševanju so sodelovale mornarice Italije, Nemčije in Irske. Sodelovala je tudi ladja mednarodne organizacije Zdravniki brez meja.
Po podatkih Mednarodne organizacije za migracije je letos čez Sredozemsko morje v Italijo prispelo še skoraj 31.500 ljudi, večinoma iz držav podsaharske Afrike.
Beg iz AfganistanaZdruženi narodi pa v danes objavljenem poročilu ugotavljajo, da je v prvih štirih mesecih iz Afganistana zaradi nasilja zbežalo že več kot 37.000 družin. V afganistanski družini je v povprečju sedem članov, kar pomeni, da je državo zapustilo okoli 260.000 ljudi.
Po podatkih poročila je lani Afganistan zapustilo 384.480 ljudi, letos pa v štirih mesecih 260.000. Lanski odhod pa je bil številčno skoraj še enkrat tolikšen kot leta 2014.
Kljub konfliktu v državi še vedno živi okoli 1,2 milijona notranje razseljenih ljudi."
http://www.rtvslo.si/svet/zda-in-rusija-pripravljene-oboroziti-vlado-narodne-enotnosti-v-libiji/393185,prebežnik,324,"
					16. maj 2016 ob 20:06
					Dunaj - MMC RTV SLO, Reuters, STA","
K. Št.
",ZDA in Rusija pripravljene oborožiti vlado narodne enotnosti v Libiji,"ZDA, Rusija in druge države mednarodne skupnosti so pripravljene oborožiti libijsko vlado narodne enotnosti z namenom boja proti IS-ju, kar bi pomenilo izjemo v embargu na izvoz orožja v Libijo.
Oborožitev bi veljala samo za mednarodno priznano libijsko vlado, ne pa tudi za morebitne druge skupine, so se na mednarodni konferenci o Libiji na Dunaju dogovorili predstavniki 21 držav.
""Zagotavljanje varnosti in obramba države pred terorizmom morata biti nalogi enotnih in okrepljenih varnostnih sil države,"" so se strinjali zunanji ministri petih stalnih članic Varnostnega sveta Združenih narodov ter severnoafriških, arabskih in evropskih držav.
Krepitev skrajneževKonferenca na Dunaju je namenjena iskanju načinov, kako podpreti libijsko vlado, ki je bila ob posredovanju ZN-a oblikovana na začetku leta, in stabilizirati stanje v Libiji. To zaradi varnostnega vakuuma postaja vedno bolj glavno zatočišče islamskih skrajnežev, pa tudi tihotapcev prebežnikov v Evropo.
Takšno stanje je nastalo po strmoglavljenju ubitega voditelja Moamerja Gadafija leta 2011 in po neuspehih rivalskih skupin, da bi oblikovale skupno vlado. Od sredine leta 2014 sta Libiji vladali dve vladi, ki so ju podpirale različne milice, in ki sta se borili za prevlado, medtem pa so se v državi krepili skrajneži.
""Islamska država predstavlja Libiji novo grožnjo, zato jo je nujno treba ustaviti,"" je dejal ameriški zunanji minister John Kerry in dodal, da je vlada narodne enotnosti ""edina entiteta, ki lahko poenoti državo, je edini način, ki bo zagotovil, da ključne državne institucije upravljajo priznani predstavniki oblasti"", poroča BBC.
Nemški zunanji minister Frank-Walter Steinmeier je opozoril na dva mogoča scenarija, ki bi se lahko zgodila v tej severnoafriški državi: ali se bodo terorizem, tihotapljenje ljudi in nestabilnost še naprej krepili ali pa bo nova vlada v državo povrnila stabilnost in občutek nacionalne pripadnosti.
Vlada narodne enotnosti v Tripolisu ima relativno šibek vpliv po preostalih delih države. Med drugim še vedno ni dobila zaupnice v parlamentu, ki sicer deluje v mestu Tobruk. Upanje mednarodne skupnosti je veliko, da ji bo uspelo predvsem zaustaviti širjenje dejavnosti Islamske države."
http://www.rtvslo.si/kolumne/financni-interesi-dokoncno-unicili-legendo-o-evroviziji/393102,prebežnik,1356,"
					16. maj 2016 ob 06:23
					Ljubljana - MMC RTV SLO","
Katja Štok, MMC
",Finančni interesi (dokončno) uničili legendo o Evroviziji,"Amerika je prišla na Evrovizijo; če ne v obliki Justina Timberlaka, pa z nastopajočimi - ZDA so prvič prenašale ta evropski glasbeni festival, ki je dokazal, da je denar sveta vladar.
Preživeli smo prvi polfinalni večer 61. tekmovanja za Pesem Evrovizije v Stockholmu pa tudi drugega. Morda letos nekoliko bolj s pritiskom na gumb 'mute' kot prejšnja leta, saj je bil intonančni vložek prenekaterih tekmovalcev v primerjavi z lanskimi še kako šepav (Poljaku je uspelo uvodni del, ki je bil v šundru dvorane slišati kot akapelni, v polfinalu zgrešiti za celo lego, kar pa ni bila ovira za njegovo uvrstitev v finale).
Če kdaj, potem je letos Pesem Evrovizije odraz družbenega utripa stare Evrope, ki vedno bolj izgublja identiteto, ki vedno bolj izgublja svoj(e) jezik(e), kritično polemiko, vse tisto, kar naj bi Evropska unija okrepila. A ni. Ameriška kultura je medtem počasi kapljala čez Atlantski ocean, dokler se čašica ni nagnila in izlila. Kultura resničnostnih šovov je tukaj, kultura tehnologije je tukaj, kultura Kardashiank in Beyoncé je tukaj (in vse to smo lahko spremljali tudi na odru arene Ericsson), medtem pa se evropska kultura na Evroviziji - kjer si nekdaj že potem, ko je nastopajoči stopil na oder, vedel, iz katere države je -, vedno bolj razblinja.
Zdi se, kot da sta Ukrajina in Rusija, pa tudi Azerbajdžan in Armenija, na Evroviziji našli skupni jezik – angleščino. Ta je na prireditvi pronicala v vse pore, pa čeprav je Marija Šerifovič s pesmijo Molitva leta 2007 dokazala, da se zmaga nasmiha tudi pesmim, zapetim v jeziku, ki ga govori le nekaj več kot sedem milijonov ljudi.
Razen Bosne in Hercegovine ter Makedonije je večina od 42 nastopajočih izbrala jezik, ki ga v Evropi govorijo le v Združenem kraljestvu, na Irskem in Malti. Če je s tem razlogom pred leti 'pokleknila' Mati Rusija, je letos podobna usoda doletela celo vase zagledano Francijo in Italijo, katere predstavnika, Amir (J'ai cherché) in Francesca Michielin (No Degree Of Separation), svojega naroda le nista v celoti pustila na cedilu z zapetimi vložki v francoščini in italijanščini – samo spomnimo se, kakšen škandal je leta 2008 povzročil bradati in suhljati osvajalec iz preteklosti Sébastien Tellier, ko je v angleščini zapel pesem 'Divine.' Zgodba zase je bila letos Avstrija z eterično Zoë, ki je, pa ne le zato, ker je pela v francoščini, nekoliko spominjala na Vanesso Paradis.
Kot da ni bilo dovolj že to, da smo med gledanjem oddaje skorajda začeli razmišljati v angleščini, je bila gledalcem odvzeta tudi evforija ob tradicionalnem geopolitičnem podeljevanju točk tekmovalnim pesmim (Slovenci smo se tudi letos držali zlatega repertoarja in podelili 12 točk Srbiji, Rusiji (10), Hrvaški (8), avstrijski Zoë pa 6 točk). Po novem je glasove v živo iz posamezne države podelila strokovna komisija, nato pa so bili k tem glasovom prišteti še glasovi telefonskega glasovanja. Strokovna komisija je s točkami na prvo mesto uvrstila Avstralijo (Dami Im - Sound of Silence), gledalci Rusijo (Sergej Lazarev - You are the only one), zmagala pa je Ukrajina.
Ukrajinska predstavnica Džamala v pesmi '1944' (ki je zapela tudi v maternem jeziku) pripoveduje usodo svoje prababice. Bila je ena izmed 250.000 izgnanih Tatarov s Krimskega polotoka v času Stalina, ki je potekal v okviru kolektivnega kaznovanja zaradi domnevnega sodelovanja z nacisti. Pevka je ob zmagi voditelju Månsu, lanskemu zmagovalcu, dejala: ""Vem, da si pel o miru in ljubezni, ampak jaz si resnično želim miru in ljubezni za vse. Hvala, Evropaa!"". Pomenljive besede ob koncu 'politične bitke' med Ukrajino in Rusijo je na glasbenem odru doživela epilog z zmago Ukrajine (ruski gledalci so Džamali namenili drugo največje število točk za Armenijo, ukrajinski pa Lazarevu vseh 12 točk).
V resničnem življenju politiko in interesne skupine bolj malo zanimata 'mir in ljubezen'. Zveza Nato namreč vidi Rusijo kot ""agresorja"", ki ""predstavlja grožnjo miru"" vzhodnoevropskim in baltskim državam, zato je tam že in še bo okrepila svojo navzočnost. (Rusija si je namreč po referendumu leta 2014 priključila Krimski polotok, zaradi česar v Ukrajini ruščina ni več eden izmed dveh uradnih jezikov, razen v samorazglašenih avtonomnih regijah Doneck in Lugansk.)
In medtem ko se zdi, da je Evropa nagradila politično pesem, vsaj tako trdijo Rusi, se hkrati zdi, da je imela nekoliko manj politične empatije do vprašanja beguncev in begunske krize, ki se jo Evropa otepa z vsemi štirimi. Grčija, ki se utaplja skupaj z nezakonitimi prebežniki in ki jo je Bruselj pred dobrim letom začel privijati zaradi dolžniške krize, Evrope v predizboru ni prepričala s pesmijo utopične dežele 'Utopia Land'. Tudi predstavniki Bosne in Hercegovine (Dalal & Deen ft. Ana Rucner & Jala) z izvedbo pesmi 'Ljubav je', pri kateri je bodeča žica na odru implicirala na prebežnike, ki so pred meseci stali pred madžarsko, makedonsko in tudi slovensko mejo, ni imela večjega učinka, saj ji ni uspel preboj v finale.
Evrovizija je v vseh pogledih razred zase, pa ne le zato, ker si jo je lani ogledalo 200 milijonov gledalcev. Poleg tega, da ima svoje goreče in srčne oboževalce, ki si vzamejo tudi po cel teden dopusta, da si ta šov brez primere (ki ga nekateri poimenujejo maškarada) ogledajo v živo in nekaj dni živijo svoje sanje, ga s komentarji ne morejo zaobiti niti #vednoimamoovsemmnenje udeleženci na Twitterju. Kdor je bil na Evroviziji, ve, da je to parada veselja, druženja in sprejemanja različnosti.
Namesto imena Evrovizija (Eurovision) bo sčasoma postal bolj primeren naziv Globalvizija (Globalvision), saj ta 'vizija', tako kot marsikaj drugega, s tisto staro Evropo nima nič več kupnega. Ko smo gledalci mislili, da bodo švedski gostitelji po bolj ali manj duhamornih vložkih predstavitve razvoja Evrovizije na Švedskem postregli z nečim 'ekskluzivnim', saj so se v nekajminutnem videospotu bahali s svojimi glasbenimi izstrelki; vse od Abbe, Europe, Dr. Albana, Roxette, Ace of Base in še in še, so nam postregli z Justinom Timberlakom, Američanom, ki se je kot mulec kalil v Disneyjevih studiih in glasbenem ustroju popindustrije. Res pa je, da je Justin kot član skupine Nsync sodeloval tudi s švedskih tekstopiscem in producentom Maxom Martinom, ki je podpisan pod marsikatero svetovno glasbeno uspešnico.
Ne preveč evrovizijska poteza organizatorjev, ki jo je, tako kot vse druge, mogoče razumeti le s finančnega vidika: ne pozabimo, Evrovizijo so letos prvič predvajali v ZDA, pa tudi na Kitajskem, v Kazahstanu in na Novi Zelandiji. Prvič v zgodovini tega tradicionalnega glasbenega šova je tekmovala tudi Avstralija*. Gledalce v oddaljenih državah so verjetno bolj prepričali z blondinkastim Justinom, kot bi jih z blondinkastimi, ok., mogoče danes že sivimi, fanti iz skupine Europe.
Formula gostovanja svetovnih popzvezdnikov na večjih glasbenih festivalih ni nič presenetljivega - na italijanskem San Remu se je držijo že nekaj let. A Italija je ena država, na Evroviziji pa je letos sodelovalo 42 držav, ki so v skupno malhico EBU-ja prispevale svoje cekinčke, in ni ga zlomka, da bi tudi v Evropi premogli kakšno glasbeno ime, ki ga poznajo v ZDA. Na tem mestu ni odveč omeniti, da je bila Romunija letos prvič izločena iz tekmovanja zaradi neplačanih obveznosti do Evropske radiofuzne zveze (EBU); romunski televiziji se je v nekaj letih dolg nakopičil 14,5 milijona evrov.
Res pa je tudi to, da se dvigujejo standardi nastopov in s tem njihova cena (nastop ruskega predstavnika Sergeja Lazareva naj bi bil vreden kar milijon evrov!). Lanski zmagovalec Švedske na Dunaju Måns Zelmerlöw je postavil nove smernice scenskih nastopov na odru Evrovizije z LCD-ekrani in vizualizacijami. In čeprav je bila Slovenija daleč od te smernice, je bil scenski nastop slovenske predstavnice ManuElle zagotovo najboljši nastop Slovenije do zdaj, škoda le, da so (smo) denar za nakup pirotehnike zbrali kakšnih deset let prepozno.
__________________
* Ob 60. obletnici Evrovizije na Dunaju je bila k sodelovanju povabljena tudi Avstralija, in sicer kot poseben gost. Evrovizija je namreč v Avstraliji izjemno priljubljena in jo javna televizija prenaša že več kot 30 let. Avstraliji je bil lani - poleg Francije, Nemčije, Italije, Španije in Združenega kraljestva - omogočen samodejen vstop v finalno oddajo. EBU je razmišljal, da bi podobno potezo z gostujočimi državami izvajal tudi v prihodnje. Nato pa je novembra 2015 oznanil, da se bo Avtralija kot tekmovalka vrnila na glasbeni izbor. Tehnično gledano, je tako Avstralija letos kot polnopravna članica tekmovala prvič, saj je nastopala tudi v preizboru."
http://www.rtvslo.si/kultura/knjige/pen-zagovarja-temeljne-vrednote-ki-smo-jih-skoraj-pozabili/393005,prebežnik,755,"
					14. maj 2016 ob 10:55
					Bled/Ljubljana/Celje - MMC RTV SLO, STA","
N. Ar.
","PEN zagovarja temeljne vrednote, ki smo jih skoraj pozabili","Pisatelji blejskega srečanja PEN-a bodo danes sklenili letošnji obisk Slovenije. Na včerajšnjem odprtju razstave o 90-letnici Slovenskega centra PEN v Narodni in univerzitetni knjižnici so opozorili na vrednote njihove temeljne listine, danes pa obisk končujejo z literarnim branjem v središču Celja. Udeleženci pisateljskega srečanja, ki ga organizira slovenski center PEN skupaj z odborom pisateljev za mir mednarodnega PEN-a, bodo danes obisk Slovenije sklenili v Celju. Ogledali si bodo Stari grad, ostanke rimskega mesta in Celjski strop ter v središču mesta izvedli literarna branja. Temeljna listina PEN-a je osnova vsem ljudem Po razpravah o aktualnih temah na Bledu so se včeraj preselili še v Ljubljano in se udeležili odprtja razstave o 90-letnici Slovenskega centra PEN v Narodni in univerzitetni knjižnici (NUK). Župan Zoran Janković je ob tem poudaril, da je v temeljni listini mednarodnega PEN-a zajeto vse tisto, kar smo skoraj pozabili. V njej je poudarjena svoboda izražanja in prevajanja, govori o tem, da smo proti nestrpnosti, diskriminaciji in za sodelovanje, je dejal Janković. Ta se mu zdi danes še bolj živa, Ljubljana pa je lahko zgled ne samo Sloveniji, ampak vsem mestom po Evropi. Je zelena prestolnica Evrope, Unescovo mesto literature, ima stanovanje za preganjane pisatelje, Janković je prepričan, da bo s kandidaturo uspela tudi kot Evropska prestolnica kulture. Poleg tega je, kot je dejal, edina občina v Sloveniji, katere mestni svetniki so soglašali z nastanitvijo prebežnikov. Temeljna listina mednarodnega PEN-a je tako po županovem prepričanju osnova ne samo kulturnikom, temveč vsem ljudem. Dobra in poštena beseda je močnejša od orožja ali bi vsaj morala biti Direktorica NUK-a Martina Rozman Salobir je pisatelje nagovorila z ""bojevniki in bojevnice peresa in besede"". Znak slovenske sekcije PEN, v katerem je upodobljeno pero, ki je zlomilo meč, po njenem mnenju simbolno sporoča, da je dobra in poštena beseda močnejša od orožja ali bi vsaj morala biti, za ta cilj pa si je treba prizadevati z vsemi močmi. ""Tako razumemo poslanstvo organizacije, ki se zavzema za svobodo misli in izražanja, za mirno sožitje med narodi, spoštovanje kultur sveta, odpiranje prostora dialoga in za podporo diskriminiranim in preganjanim,"" je poudarila Rozman Salobirjeva. Kratek sprehod skozi zgodovino slovenskega PEN-a, ustanovljenega v času, ko svobodomiselnost ni bila zaželena Avtorja Urša Kocjan in Samo Kristan sta si razstavo pred kavarno NUK-a zamislila kronološko kot kratek sprehod skozi zgodovino slovenskega združenja. Na njej so med drugim navedeni vsi dozdajšnji predsedniki, od prvega Otona Zupančiča do trenutnega Evalda Flisarja, in pomembnejši dogodki, ki so začrtali njegovo delovanje. Ustanovitev Slovenskega centra PEN je bila pri mednarodnem PEN-u uradno potrjena novembra 1926. To je bilo pet let po prvem tovrstnem združenju, ki je nastalo v Londonu in ga je vodil John Galsworthy. Da je bilo slovensko združenje ustanovljeno med prvimi na svetu, gre zahvala takratnim svetovljanom Župančiču, Izidorju Cankarju, Francetu Steletu in Janku Lavrinu, ki so bili med pobudniki. Omenjeni so, kot je povedal eden izmed nekdanjih predsednikov slovenskega PEN-a Tone Peršak, poznali tuje pisatelje in so sledili dogodkom v svetu. Drugi razlog pa je bil po njegovih besedah ta, da so se kmalu po ustanovitvi takratne kraljevine začeli kazati prvi pritiski: po prvih volitvah so bile prepovedane določene stranke, svobodomiselnost ni bila zaželena. Na neki način se zato Peršaku zdi logično, da se je v teh razmerah ustanovila tudi slovenska sekcija. Slovenski PEN se je s svojimi pobudami dejavno vključeval v domače in mednarodno okolje, med drugim je obsodil nacizem in fašizem, ustanovil odbor pisateljev za mir s sedežem v Ljubljani ter obveščal svetovno javnost o osamosvajanju Slovenije. Mednarodna pisateljska srečanja je začel organizirati leta 1968, sprva v Piranu, od leta 1977 dalje na Bledu. Razprave o prebežnikih, strahu, svobodi izražanja, neumnosti Pisatelji so na srečanju v preteklih dneh razpravljali o prebežnikih in terorizmu. Spregovorili so tudi o strahu, povezanem z obojim, v primežu katerega se je znašla Evropa, se dotaknili kurdskega vprašanja in med drugim našteli razloge za begunstvo v Bangladešu. Dotaknili so se tudi svobode izražanja in se osredotočili na temo človeške neumnosti. Ugotavljali so, da je neumnost gonilo, ki pogajanja civilizacijsko zgodovino v neuspelih poskusih, da bi jo izkoreninila. Ob tem so opozorili, da neumnost uničuje človeštvo, in razmišljali o tem, kako lahko pisatelji prispevajo k njenemu omejevanju. Uvod v temo je podal avtor Enciklopedije neumnosti Matthijs van Boxsel. Prvič se je uradno sešel tudi ženski komite mednarodnega PEN-a. Člani mednarodnega PEN-a bodo septembra na kongresu v Španiji odločali o spremembi ustanovnega akta, ki govori o boju proti rasni, razredni in nacionalni diskriminaciji in sovražnosti, ne omenja pa diskriminacije žensk. To težavo še posebej izpostavlja Jennifer Clement, prva ženska na čelu mednarodnega PEN-a."
http://www.rtvslo.si/svet/avstrija-ne-bo-vec-vztrajala-pri-nadzoru-na-mejnem-prehodu-brenner/392951,prebežnik,245,"
					13. maj 2016 ob 16:28
					Rim, Dunaj - MMC RTV SLO, STA","
B. V.
",Avstrija ne bo več vztrajala pri nadzoru na mejnem prehodu Brenner,"Avstrijski notranji minister Wolfgang Sobotka je dejal, da Avstrija ne bo več vztrajala pri vzpostavitvi nadzora na mejnem prehodu Brenner na meji z Italijo.
Sobotka je to napovedal po srečanju z italijanskim kolegom Angelinom Alfanom. Njuno srečanje je potekalo prav na tem gorskem prelazu.
Kot je dejal avstrijski minister, se je število prebežnikov, ki prihajajo iz Italije v Avstrijo, v zadnjih tednih zaradi ukrepov italijanske strani krepko zmanjšalo. Zato priprave za uvedbo ukrepov za ""upravljanje meje"" oziroma za nadzor meje niso več potrebne, poroča avstrijska tiskovna agencija APA.
Avstrija že začela izvajati gradbena delaAvstrija se je na uvedbo nadzora na prelazu Brenner začela pripravljati sredi aprila. Začela je tudi izvajati določena gradbena dela, da bi tako lažje omejevala morebiten prihod prebežnikov. To je močno razburilo Italijo, pa tudi Evropsko komisijo.
Evropski komisar za migracije Dimitris Avramopulos je v povezavi z načrti na Brennerju prejšnji teden Dunaj opomnil, da je treba spoštovati schengenska pravila. Svet EU-ja je v petek sicer podaljšal mejni nadzor na nekaterih notranjih mejah schengenskega območja, vendar je opozoril, da to za Brenner ne velja.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
