href,keyword,word_count,info,author,headline,article_text
http://www.rtvslo.si/kultura/knjige/velibor-colic-dalj-ko-sem-v-franciji-bolj-se-pocutim-bosanca/468329,azilant,843,"
					9. oktober 2018 ob 15:41
					Ljubljana - MMC RTV SLO, Radio Slovenija","
Biljana Žikić iz oddaje Sami naši na Prvem programu
","Velibor Čolić: ""Dalj ko sem v Franciji, bolj se počutim Bosanca""","Z Veliborjem Čolićem se je prejšnji teden na Vodnikovi domačiji v Ljubljani pogovarjala Svetlana Slapšak, ki je takoj na začetku napovedala, da bo pogovor potekal v jeziku b/č/h/s, ki ga imenujemo tudi ""naš"". Tako se je v duhovitem in sproščenem razpoloženju začel pogovor z avtorjem, ki slovi prav po duhovitosti in lahkotnosti pisanja, in sicer v jeziku svoje druge domovine, francoščini.
Čolić se je namreč med vojno v Bosni in Hercegovini preselil v Francijo in tam zaprosil za azil. Njegov roman Sarajevski omnibus, ki ga je v izvirniku izdal sloviti Gallimard, je iz francoščine prevedla Ana Barič Moder. To je tudi prva njegova knjiga v slovenskem jeziku. Sarajevski omnibus se ukvarja z atentatom na avstro-ogrskega prestolonaslednika Franca Ferdinanda.
Zgodovinski dan, 28. junij 1914, ki je sprožil prvo svetovno vojno in propad treh cesarstev, je predstavil iz zornega kota različnih živopisnih protagonistov. O tem, kako se je rodila ideja za roman, ki je zmes zgodovine, fantastike, poezije in sanj, Čolić pravi: “Sprehajal sem se nekoč po tem mestu, Sarajevu. Brez zgodovine. Moški moje generacije so ali izginili, ali so mrtvi, ali v pregnanstvu, ali so moji sovražniki. Čutil sem, da sem kot človek, ki vstopa v petdeseta leta kot neka zvrst duha, fantoma, kar je odličen položaj, da se človek sprehodi in spije kavo. Tako sem prispel do mesta, s katerega je Gavrilo Princip streljal v Ferdinanda in njegovo ženo. Opazil sem, da se zgodovina ni premikala ne levo ne desno, da se je zgodovina nalagala druga na drugo v težkih, tektonskih, topniških ploščah na naše mesto in naša življenja.”
Zgodovina v literaturi""Romanopisec,"" je dejal Milan Kundera, ""polaga račune izključno in samo Cervantesu,"" zapiše Čolić v Sarajevskem omnibusu in tisto misel ponovi v pogovoru. Tako naj bi posebej poudaril neodvisnost pisca od zgodovinskih dejstev. V romanu je zgodovina le kot mizanscena. “Vedno pravim, da mora pisatelj paziti, da v svojem delu uporablja literarno logiko. Absurdno je od romanopisca zahtevati, naj se drži zgodovinskih dejstev. Pisatelj se brani z literaturo. Včasih me sprašujejo, kje sem dobil podatke, da je rabin umrl, ker ga je zadela krogla v atentatu. Jaz pa se sprašujem, kje ste vi dobili podatke, da ni tako.""
20. stoletje se je začelo in končalo v SarajevuResnost ne izključuje humorja. Nismo žalostni zato, da bi bili resni, pravi Čolić. “Sem romanopisec. Dovoljeno mi je, da sem nenatančen. Lahko vpeljem sanje, poezijo, rakijo, kar koli. Resni zgodovinarji pa pravijo, da se je 20. stoletje začelo in končalo v Sarajevu. Ta ideja, da je nekaj takega mogoče v enem samem mestu, si zasluži vsaj en mali roman.”
Generacije brez dedkovČolić se je spomnil svojih gimnazijskih dni v Sarajevu in tega, da so njegove generacije odraščale brez dedkov, saj je bilo preveč vojn. Zato se je v Sarajevskem omnibusu poklonil svojemu dedku Nikoli. Roman je tako poln malih ljudi in njihovih usod, te se zaradi vojne v hipu spremenijo. ""Obstajajo veliki bloki zgodovine. Med njimi je majhen metafizični prostor, v katerega lahko uvrstimo literaturo. Med te velike boje, atentate, depeše, smrti ... tu se pojavlja usoda enega majhnega človeka. Za veliko zgodovino stoji tragedija. To poskušam opisati. To je ta usoda in moj poklon Bosni.""
Paradoks jezikaSprememba jezika, v katerem piše, je prinesla Čoliću večjo intimnost v literaturi. Gre za paradoks, kot pravi avtor, saj dalj ko je v Franciji, bolj se počuti Bosanca v svojih knjigah in enako, bolj ko je jezen na resnično Bosno, lepša je v njegovih knjigah. ""Ta paradoks imenujem trojni 'airbag'. Prvi je v prostoru, saj je od Bosne do Francije dovolj kilometrov. Drugi je v času. Od trenutka, ko spuščam svoje torbe v Franciji, to je od začetka pregnanstva, do trenutka, ko začenjam pisati to knjigo, je minilo več kot 20 let. In tretji in najpomembnejši je jezik. Kot da bi moj jaz v francoščini bil manj intimen. Paradoksalno je, da sebi dovolim večjo intimnost, ker se počutim zaščitenega s tujim jezikom. In tu se potem iz podzavesti porajata rojstno mesto in država.""
Označen s svojimi koreninamiNe glede na ugled, ki ga je s svojimi knjigami doživel v Franciji, še vedno je, pravi Čolić, kot pisatelj emigrant označen s svojim izvorom. Novinarji ga pogosto sprašujejo, zakaj se njegove knjige dogajajo »tam« in kdaj bo prenehal pisati o ""tistih"". ""Mene pa zanima, kako nihče ne vpraša Paula Austera, zakaj piše že 50 let o Brooklynu. Zakaj mu nihče ne pove: saj je bilo dovolj, dajte kaj drugega. Torej, Američan lahko, mi pa ne. Novinarjem sem seveda povedal, da v mojem zadnjem romanu ni niti enega stavka, ki bi opisoval dogajanje v Bosni. Vse je med Parizom, Strasbourgom in Milanom. Toda, to je naša usoda. To je naš križ. Tudi ko pišem srednjeevropski, francoski roman, mislijo, da pišem o Donjem Vakufu, Gornjem Vakufu in Srednjih Jajcih.""
Omenjena knjiga, Manuel d'exil oziroma Priročnik za azilante, bo pri Založbi Goga v slovenskem prevodu izšla prihodnje leto, je napovedala urednica Jelka Ciglenečki. Avtor pa je ljubljansko literarno srečanje končal v svojem značilnem slogu, z ""metafizično"" šalo: Suljo je vprašal Muja, kam gre, in on mu je odgovoril: ""Zakaj me to sprašuješ zdaj, ko grem nazaj."""
http://www.rtvslo.si/svet/s-in-j-amerika/melania-ostro-nad-mozevo-politiko-locevanja-otrok-to-tezko-gledam/458313,azilant,788,"
					18. junij 2018 ob 08:06,zadnji poseg: 18. junij 2018 ob 09:38
					Washington - MMC RTV SLO","
K. Št.
","Melania ostro nad moževo politiko ločevanja otrok: ""To težko gledam""","Skoraj 2.000 otrok, ki so jih ob nezakonitem prehodu iz Mehike v ZDA ločili od staršev, je vznemirilo tudi prvo damo ZDA Melanio Trump, ki meni, da mora državo voditi ""zakonodaja, ki ima srce"".
To je eden izmed redkih javnih odzivov Melanie Trump, ki je tako republikance kot demokrate pozvala, naj se čim prej uskladijo in sprejmejo novo migracijsko reformo. Njena tiskovna predstavnica Stephanie Grisham je javnosti sporočila, da prva dama ""sovraži gledati ločevanje otrok od staršev"", kar je sicer posledica politike administracije njenega moža ameriškega predsednika Donalda Trumpa. ""Moramo biti država, ki sledi zakonom, hkrati pa moramo biti država, ki ji je vladano s srcem,"" je dejala Melania in še, ""gospa Trump ... upa, da bosta nasprotni strani končno stopili skupaj in sprejeli dobro migracijsko reformo.""
Zanimivo, ravno v času Trumpovega množičnega kršenja pravic pa je njegova hči Ivanka Trump na Twitterju objavila fotografijo sebe in svojega triletnega sina Theodorja (objavljen spodaj). Trump je pod fotografijo napisal ""Moj<3! #Nedeljska Jutra."", kar je na Twitterju sprožilo plaz zgražanj. Uporabnica @librit je Ivanki zapisala: ""Tudi jaz sem mati triletnika. Zdaj pa si predstavljaj, da ti tvoje dragoceno bitjece odvzamejo možje v uniformah in ga ne boš nikoli več videla. To se namreč dogaja zahvaljujoč tvojemu očetu. NAREDI KAJ.""
Izgubljenih dva tisoč otrokPretekle dni, ne le ZDA, ampak kar ves svet, pretresa podoba izgubljenih otrok, ki so jih na meji med ZDA in Mehiko pri nezakonitem prestopu meje ameriške oblasti ločile od njihovih staršev. Takšnih otrok je že skoraj dva tisoč, na meji so brez skrbnikov, izgubljeni, prepuščeni sami sebe. Pa ne le to, zdaj jih nameščajo v posebne domove za prestopnike, v Teksasu pa so jih namestili celo v posebne kletke v skladišču, poroča Guardian.
Takšne informacije ameriških novinarjev, ki so jih pazniki spustili v nastanitvene komplekse, Trumpova ministrica za domovinsko varnost Kirstjen Neilsen zanika, hitro jih je označila za ""lažne"". Po ""napadu"" novinarjev nanjo na tiskovni konferenci pa se je na Twitterju odzvala z besedami: ""Svojo dolžnost, da zaščitimo mladoletne pred nadlegovanji, zlorabami tolp, kriminalom in organiziranimi skupinami, jemljemo zelo resno. Nadaljujemo politiko prejšnje administracije, otroka pa ločimo od staršev le v primeru, če je otrok v nevarnosti, če nima skrbnika ali je odrasla oseba 'kršila' zakon.""
""Ničelna stopnja"" tolerance do nelegalnih prestopov mejeGlede na novo zakonodajo, ki jo je ameriški generalni državni tožilec Jeff Sessions napovedal 6. aprila letos, ZDA izvajajo ""ničelno toleranco"" do nezakonitih prehodov meje. Po novem je vsak ilegalni prestop meje obravnavan kot kaznivo dejanje, kar pomeni, da takšno osebo zaprejo, otroke, ki so mladoletni, pa pustijo. Glede na prejšnji zakon, so nelegalne prestope meje obravnavali po civilnem postopku, kar pomeni, da so nazaj v Mehiko vrnili celotno družino.
Trump s prstom kaže na demokrateDonald Trump je za nastali položaj obtožil demokrate, ki ne želijo podpreti zakonodaje ""ničelne tolerance"". ""Demokrati lahko preprečijo nasilno ločevanje družin na meji, in sicer tako, da začnejo pri predlagani zakonodaji sodelovati z republikanci. Zato pa je tako nujno, da bo novembra izvoljenih še več republikancev ...,"" je dejal Trump. Novembra bodo imeli v ZDA delne kongresne volitve, tudi v zvezni kongres, kjer lahko v primeru demokratskega prevzema večine pride do velike spremembe v odnosu med republikanskim predsednikom Donaldom Trumpom in morebitno demokratsko večino v kongresu.
Nesoglasje glede priseljenske reforme v kongresuRepublikanci v predstavniškem domu kongresa so pripravili dva predloga zakona o imigracijski reformi. Oba predloga rešujeta vprašanje nezakonitih priseljencev, ki so prišli v ZDA mladoletni s starši. Nekdanji predsednik ZDA demokrat Barack Obama je priseljence pred osmimi leti zaščitil pred izgonom, Trump pa jim je zaščito odvzel, vendar so jih pred izgonom zaščitila sodišča. To so ljudje, ki druge domovine, kot so ZDA, ne poznajo. Večina jih je šolanih z družinami in službami.
Skrajno desni predlog republikanca iz Virginije Boba Goodlatta je za Trumpa sprejemljivejši, čeprav se ne razlikuje veliko od tako imenovanega kompromisnega predloga s podporo predsednika predstavniškega doma kongresa Paula Ryana, ki ga demokrati ne podpirajo. Ryan bi tem ljudem omogočil pot do državljanstva, Goodlatte pa bi jim dal začasen status, ki bi ga morali obnoviti na vsake tri leta. Oba predloga po Trumpovem receptu spreminjata sistem priseljevanja tako, da prednosti ne bi imeli več družinski člani, ampak tisti, ki lahko zagotovijo neko dodano vrednost ameriški družbi.
Oba predloga tudi krepita finančna sredstva za varovanje meja in nadaljevanje gradnje Trumpovega zidu na meji z Mehiko. Goodlattov malce bolj kot Ryanov, demokrati pa nasprotujejo obema, ker oba predvidevata zapiranje mladoletnih otrok skupaj s starši v iste zapore, taborišča oziroma kamor jih bodo pač dali. Trump ob tem še naprej trdi, da so za odvzemanje otrok azilantom na meji odgovorni demokrati. Demokrati oba predloga označujejo za kodifikacijo Trumpove okrutnosti do priseljencev, zato bodo kateri koli predlog, ki bo uspel in prišel v senat, tam zadrževali.
My ♥️! #SundayMorning pic.twitter.com/CN5iXutE5Q"
http://www.rtvslo.si/svet/s-in-j-amerika/zda-na-meji-z-mehiko-locile-skoraj-2000-otrok-od-starsev/458187,azilant,709,"
					16. junij 2018 ob 09:09,zadnji poseg: 16. junij 2018 ob 09:43
					Washington - MMC RTV SLO","
K. Št.
",ZDA na meji z Mehiko ločile skoraj 2000 otrok od staršev,"Administracija ameriškega predsednika Donalda Trumpa je izpolnila predvolilno obljubo in zaostrila nadzor na meji z Mehiko; vsak nezakonit prestop je po novem zločin, zaradi česar so od staršev ločili skoraj 2000 otrok, ki so prepuščeni sami sebi.
Ameriški predsednik Donald Trump je v predvolilnih bojih obljubil, da bo zmanjšal število nezakonitih vstopov v državo. Obljubil je gradnjo betonskega zidu, ki naj bi ga financirala sama Mehika - za zdaj so ob določenih delih na meji z Mehiko postavili kombinacijo zidu in visoke ograje. Ameriški generalni državni tožilec Jeff Sessions je 6. aprila letos napovedal ""ničelno toleranco"" do nezakonitih prehodov meje, ki jih bodo po novem obravnavali kot kriminalno dejanje.
Glede na številke ameriškega ministrstva za varnost so med 19. aprilom in 31. majem 1940 odraslim, ki so jih pridržali zaradi nezakonitega prestopa meje, odvzetih 1995 otrok. Starost otrok, ki so na meji ostali brez spremstva, ni znana.
Nezakoniti prestopi po novem kriminalno dejanjeVčasih, ko so ameriške oblasti na meji ujele družine na begu, so jih po navadi vrnile v Mehiko, v skladu s civilnim postopkom, kar je pomenilo, da so otroci lahko ostali skupaj s starši. Po novem pa ta možnost ni mogoča, zato otroke in starše ločujejo, piše spletna stran Deutsche Welle.
Otroke brez spremstva je zdaj prevzelo ameriško ministrstvo za zdravje in človeške vire, ki jih je nastanilo v prevzgojne domove ali pa so v rejništvu, dokler ne bodo rešili njihovega primera, poroča BBC.
Poziv ZN-a k ustavitvi spornega postopkaMnogi so nad odločitvijo Trumpove administracije, da je kriminalizirala nezakonite prestope meje in začela ločevati družine, zgroženi. V javnost prihajajo pretresljive zgodbe objokanih otrok, ki so jih iztrgali iz objema prestrašenih staršev. Številne cerkvene skupine, politiki in zagovorniki otrokovih pravic so omenjene postopke označili za nečloveške. Oglasili so se tudi Združeni narodi, ki so ZDA pozvali naj nemudoma ustavijo sporni postopek ločitve otrok od njihovih staršev oziroma skrbnikov.
Vodja demokratov v predstavniškem domu Nancy Pelosi je vladno politiko označila za ""barbarsko"" in opozorila predsednika Trumpa, da ima moč, da te postopke ustavi.
Začasni šotoriDonald Trump, čigar novo priseljensko politiko podpira večina republikancev, se na neki način zaveda nastalega položaja, ki ga ""rešuje"" s postavitvijo začasnih šotorov za 360 otrok brez spremstva. Administracija vztraja, da bodo novo priseljensko politiko izvajali še naprej, saj da je treba upoštevati zakonodajo.
Nesoglasje glede imigracijske reforme v kongresuRepublikanci v predstavniškem domu kongresa so pripravili dva predloga zakona o imigracijski reformi v času, ko je to vprašanje posebej vroče, ker Trumpova vlada na meji odvzema mladoletne otroke staršem, ki prosijo za azil. Trump za tovrstna dejanja krivi demokrate, ki da ne podprejo imigracijske reforme, ki jo zahteva. Ampak o njej se med seboj ne uspe zmeniti niti republikancem, ki imajo večino v obeh domovih kongresa. Oba predloga, ki sta nastala v predstavniškem domu, nimata možnosti za preživetje v senatu in razprava, ki se je vnela v petek je bolj ali manj akademska.
Skrajno desni predlog republikanca iz Virginije Boba Goodlatta je za Trumpa sprejemljivejši, čeprav se ne razlikuje veliko od tako imenovanega kompromisnega predloga s podporo predsednika predstavniškega doma kongresa Paula Ryana, ki ga demokrati ne podpirajo.
Trump mladoletnim vzel zaščitoOba predloga rešujeta vprašanje nezakonitih priseljencev, ki so prišli v ZDA mladoletni s starši. Obama je te pred osmimi leti zaščitil pred izgonom, Trump pa jim je zaščito odvzel, vendar so jih pred izgonom na srečo zaščitila sodišča. To so ljudje, ki druge domovine, kot je ZDA, ne poznajo. Večina jih je šolanih z družinami in službami.
Ryan bi tem ljudem omogočil pot do državljanstva, Goodlatte pa bi jim dal začasen status, ki bi ga morali obnoviti na vsake tri leta. Oba predloga po Trumpovem receptu spreminjata sistem priseljevanja tako, da prednosti ne bi imeli več družinski člani, ampak tisti, ki lahko zagotovijo neko dodano vrednost ameriški družbi.
Oba predloga tudi krepita finančna sredstva za varovanje meja in nadaljevanje gradnje Trumpovega zidu na meji z Mehiko. Goodlattov malce bolj kot Ryanov, demokrati pa nasprotujejo obema, ker oba predvidevata zapiranje mladoletnih otrok skupaj s starši v iste zapore, taborišča oziroma kamor jih bodo pač dali. Trump ob tem še naprej trdi, da so za odvzemanje otrok azilantom na meji odgovorni demokrati. Demokrati oba predloga označujejo za kodifikacijo Trumpove okrutnosti do priseljencev, zato bodo kateri koli predlog, ki bo uspel in prišel v senat, tam blokirali."
http://www.rtvslo.si/svet/svet-evrope-kritiziral-hrvasko-zaradi-sovraznega-govora-do-manjsin/455000,azilant,308,"
					15. maj 2018 ob 16:21
					Zagreb - MMC RTV SLO, STA","
J. R.
",Svet Evrope kritiziral Hrvaško zaradi sovražnega govora do manjšin,"V hrvaški javnosti se stopnjuje rasističen in nestrpen sovražni govor proti pripadnikom srbske in romske manjšine ter skupnosti LGBT, je opozoril Svet Evrope v poročilu o Hrvaški.
Kritike iz Strasbourga so prišle le dva dni, preden bo Hrvaška prevzela šestmesečno vodenje te mednarodne organizacije, ki združuje 47 držav.
Svet Evrope je objavil, da se na Hrvaškem krepi nacionalizem, posebej med mladimi, ki poveličujejo fašističen ustaški režim. Tudi v medijih je zaslediti rasistične in ksenofobne izraze na račun Srbov, Romov, istospolnih oseb in beguncev.
Prišlo je tudi do fizičnih napadov na pripadnike teh manjšin in tudi na njihovo premoženje, je med lanskim obiskom na Hrvaškem zapisala komisija proti rasizmu in nestrpnosti Sveta Evrope.
Na Hrvaškem primere sovražnega govora in nasilja večinoma obravnavajo kor prekršek in ne kot kaznivo dejanje. Prav tako je Svet Evrope kritiziral hrvaške oblasti, ker niso primerno odgovorile na tovrstno krepitev nestrpnosti in ker zelo redko v javnosti obsodijo sovražni govor.
Obenem so pohvalili spremembe hrvaške kazenske zakonodaje, v katero so dodali določilo o nasilnem vedenju v javnosti in kaznovanju skupin, ki spodbujajo rasizem, a Svet Evrope dodaja, da predpise proti rasizmu redko tudi uveljavijo. V Svetu Evrope so ocenili, da gre za neznanje in nestrokovnost v pravosodju.
Izobraževanje o človekovih pravicah v osnovne šoleHrvaški so priporočili, naj v šolah obvezno uvede izobraževanje o človekovih pravicah v okviru državljanske vzgoje. Kot drugo nujno priporočilo so navedli izvajanje nacionalne strategije za vključitev Romov. Hrvaške oblasti morajo tudi zagotoviti, da bo zaživel akcijski načrt za integracijo azilantov ter sprejeti akcijski načrt za boj proti homofobiji in transfobiji, še meni Svet.
Hrvaška zunanja ministrica Marija Pejčinović Burić je v ponedeljek sicer predstavila hrvaške prednostne naloge med šestmesečnim predsedovanjem Sveta Evrope, ki ga bo Hrvaška od Danske prevzela v četrtek. Med drugim je napovedala, da si bodo prizadevali za zaščito nacionalnih manjšin, boj proti korupciji, decentralizacijo ter zaščito kulturne dediščine."
http://www.rtvslo.si/kolumne/katalonec-v-bruslju/436920,azilant,713,"
					4. november 2017 ob 06:38
					Bruselj - MMC RTV SLO","
Matjaž Trošt, RTV Slovenija
",Katalonec v Bruslju,"""Nič se ni spremenilo,"" pravijo pri Evropski komisiji glede razmer v Španiji in o sodnih postopkih proti nekdanjemu vodstvu Katalonije. ""Stvar notranjega pravnega reda,"" dodajajo. Logika, ki je doma v veliki večini članic Evropske unije.
Vsaj za Evropsko komisijo je vse skupaj zelo jasno. Katalonija je regija v Španiji, kjer po novem Madrid izvaja pristojnosti, kot jih predvideva tamkajšnja ustava. Sodni postopki v državi pa so stvar notranjega pravnega reda, resnih pomislekov glede politične neodvisnosti pravosodja Španije v Bruslju nimajo.
Vse skupaj deluje kot dve različni realnosti. Medtem ko so tako rekoč vsi odločevalci v vodstvenih strukturah Evropske unije v preteklih prazničnih dneh zapustili Bruselj, se je sem pripeljal in priletel odstavljeni katalonski voditelj. Sogovornikov ni našel, našel je le številne mikrofone in kamere. Zelo verjetno je, da je lahko v Bruslju povedal veliko več, kot bi lahko povedal v Barceloni. In predvsem slišalo ga je veliko več ljudi, kot bi ga slišalo, če se ne bi odpravil na pot, ki deluje kot poskus pobega pred sodnimi postopki. Katalonijo je izpostavil na evropskem parketu, a so vsi, ki odločajo, gledali stran.
Zdaj je Carles Puigdemont v Belgiji, kjer naj bi se na daljavo lotil soočenja s španskim sodnim sistemom. Njegov belgijski odvetnik Paul Bekaert meni, da je povsem mogoče, da bi Puigdemont še kar nekaj časa prebil v Belgiji, čeprav namerava sodelovati s pravosodjem, tako tukaj kot v Španiji. Možnost, da bi zaprosil za politični azil, še naprej obstaja, čeprav je odstavljeni katalonski predsednik dal vedeti, da za zdaj tega ne namerava storiti. V belgijski javnosti se zdaj vrstijo stališča in krešejo mnenja o tem, kako dolgo je mogoče zavlačevati, kako se je mogoče boriti proti evropskemu pripornemu nalogu, kaj je treba dokazati, da bi se Puigdemont izognil izročitvi v Španijo. Možnost, da bi belgijsko pravosodje dokazalo, da je sodna praksa neke druge članice EU-ja problematična in da so pravice (denimo do pravičnega sojenja ali do potencialno pravične kazni) Puigdemonta v Španiji ogrožene, je majhna. A obstaja. In če se zgodi to, bi to verjetno izrazito poslabšalo odnose med državama, prav tako bi se tudi drugi začeli spraševati ...
Trenutno razmere v Španiji ne pomenijo, da je pravosodje a priori pristransko, saj je sledenje pravilom, notranjemu pravnemu redu, popolnoma logičen postopek. Očitno je, da je Puigdemont sodeloval pri pripravi nezakonitega referenduma (nezakonitost in neskladje z ustavnim redom je potrdilo tamkajšnje sodišče, logiki sledi tudi Evropska komisija), prav tako je sodeloval pri parlamentarni odločitvi, ki je bila utemeljena na nezakonitem referendumu in je prav zato nična, saj nima podlage v pravnem redu. Tudi če pustimo ob strani tisto, kar je sledilo referendumu, je popolnoma jasno, da izvedba referenduma nikakor ne dosega demokratičnih standardov, saj je bilo delu javnosti glasovanje onemogočeno, prav tako je volilni dan spremljalo nasilje. Ne glede na to, kje je krivda za katero izmed prejšnjih navedb, jasno je, da tako ne bo šlo. Poleg tega, da se Madrid že ves čas ne strinja z enakopravnim dialogom (kar je logično, saj gre na eni strani za nacionalno vlado, na drugi za regionalno), je popolnoma očitno tudi to, da ponudbe za dialog niso resne, če obenem druga stran razglasi neodvisnost in nato ponudi pogovor o tem, kako naprej ali nazaj. Preden se preveč oddaljimo od teme, slovenska pot k osamosvojitvi od daleč deluje kot delo profesionalcev, ki so imeli jasne cilje in ki so se na razglasitev neodvisnosti pripravljali veliko dlje časa in precej bolj skrbno načrtovali dan potem. Morebitna neodvisna Katalonija ne bo članica EU-ja in Nata.
Je pa res, da so razmere danes popolnoma drugačne. Španija je demokratična članica Evropske unije, zveze Nato in del sodobne Evrope. Ravnanja španske vlade so utemeljena v pravnem redu države. Če bi namesto Rajoya vlado vodil kdo drug, bi verjetno počel isto. Morda malce bolj prefinjeno, saj to je tisto, kar je v tej zgodbi najbolj problematično: z gumijevkami nad volilne lističe.
A zgodba se seveda ne konča tukaj in zdaj. Puigdemont v Bruslju je človek na misiji. Za zdaj ga slišijo le v flamski vladi. Tamkajšnji premier Geert Bourgeois je včeraj dal vedeti, da je zapiranje demokratično izvoljenih voditeljev korak predaleč. Kaj bo ta korak pomenil za belgijsko politično realnost, je nejasno. Na zvezni ravni so belgijske stranke, vključno z nacionalisti N-VA izrazito disciplinirane, odločene, da jih morebitni politični azilant ne vrže s tira."
http://www.rtvslo.si/kultura/novice/maida-dzinic-poljak-na-mojih-koncertih-skupaj-pojemo-jokamo-in-se-objemamo/435104,azilant,992,"
					14. oktober 2017 ob 06:38
					Ljubljana - MMC RTV SLO","
Saša Banjanac Lubej, naglas@rtvslo.si
","Maida Džinić Poljak: ""Na mojih koncertih skupaj pojemo, jokamo in se objemamo""","Osem let začasnega zatočišča bosanskim beguncem ni omogočalo veliko. Tisti, ki prihajajo zdaj, imajo veliko več možnosti za normalno življenje, pravi svetovalka za vključevanje v Azilnem domu v Ljubljani Maida Džinić Poljak.
""Vseh 25 let, odkar sem v Sloveniji, sem begunka ali se ukvarjam z begunci. Pet, šest let sem kot begunka živela v begunskem centru, urejala sem časopis Begunski časi, delala sem na begunski televiziji, zadnji dve leti pa sem svetovalka za vključevanje azilantov, ljudi iz Iraka, Sirije, Afganistana. Vse življenje sem povezana s tem,"" je v oddaji NaGlas! dejala Maida Džinić Poljak.
Maida Džinić Poljak svoje begunske izkušnje v Sloveniji uporablja pri vključevanju novih beguncev v slovensko družbo. Ves čas tudi poje sevdalinke, tradicionalne bosanske pesmi, ki imajo v njeni izvedbi prizvok improvizacije z džezovskimi prvinami, kar imenujejo novi sevdah. Njen glas je bil svoj čas zaščitni znak skupine Dertum, zadnji dve leti pa poje v novi skupini T'aman.
Sevdah ni samo glasba, je tudi vez z domom, hrepenenje, a tudi način, kako slednje premagati. Kako vam je sevdah v 90. letih v Sloveniji rešil življenje?Zdi se mi, da je od takrat minila cela večnost, pa je bilo pred 25 leti. V majhnih, utesnjenih begunskih sobicah v centru v Ljubljani na Šmartinski cesti smo otroci in mladina namesto skladb glasbenikov, kot so bili Ekaterina Velika, Partibrejkers, Štulić in drugi, začeli prepevati in igrati stare pesmi, sevdalinke, del tradicije Bosne in Hercegovine, ki jo vsi nosimo v sebi. Poslušali smo jih na prejah, žurih, zabavah še kot otroci. Začelo se je spontano. V KUD-u France Prešeren v Ljubljani smo posneli prvo koncertno zgoščenko in nato nastopali nekaj let. To je bila za nas luč na koncu predora, rešilna bilka, most, povezava z domovino, ki smo jo morali zapustiti.
In tudi možnost, da ostaneš normalen v tistih težkih časih. Kaj se je dogajalo s skupino Dertum? Leta 1995 se je osipala, nekateri člani so se vrnili v Bosno ...
Nastopali smo nekaj let in posneli dve zgoščenki. Po koncu vojne v Bosni so se trije vrnili v Sarajevo, eden je odšel v Budimpešto in eden v Ženevo. Tako spontano, kot se je začelo, se je tudi končalo. Dokler je trajalo, pa je bilo res lepo.
Leta begunstva so vas zaznamovala. S to temo ste diplomirali na ljubljanskem FDV, urejali ste tudi časopis Slovenske filantropije Begunski časi. Kako zdaj gledate na begunske čase in begunske izkušnje?Vseh 25 let, odkar sem v Sloveniji, sem begunka ali se ukvarjam z begunci. Pet, šest let sem kot begunka živela v begunskem centru, urejala sem časopis Begunski časi, delala na begunski televiziji, zadnji dve leti pa sem svetovalka za vključevanje azilantov, ljudi iz Iraka, Sirije, Afganistana. Vse življenje sem povezana s tem.
Koliko vam te izkušnje pomagajo pri sedanjem delu?Po eni strani mi pomagajo, po drugi pa me ovirajo. Pomagajo mi, ker se lahko postavim v položaj teh ljudi, ki so spremenili okolje, morali zapustiti domove in domovino in se prilagoditi novemu jeziku, kulturi in navadam. Po drugi strani pa ne morem reči, da me motijo, vendar pogosto primerjam svoj položaj s položajem sedanjih beguncev v Sloveniji, kar ni prav. Naših pet, šest, osem begunskih let v Sloveniji je bilo nenormalnih. Osem let smo imeli začasno zatočišče, ki nam ni omogočalo veliko. Tisti, ki prihajajo zdaj, imajo veliko več možnosti za normalno življenje. Kdor takoj dobi dovoljenje za stalno bivanje, to pa se pridobi s statusom, ima možnosti za zdravljenje, šolanje, zaposlitev in podobno. Vendar jim je tudi težje, treba je namreč upoštevati, da so druge barve kože, da sta njihova jezik in kultura popolnoma drugačna. Vse ima dobre in slabe strani. V azilnem domu se trudim pomagati ljudem pri vključevanju v Sloveniji. Seveda, če je Slovenija njihova ciljna država, kar pa ni vedno.
Ves čas se ukvarjate tudi z glasbo, pojete sevdalinke. Pred dvema letoma je nastala vaša skupina *T'aman*. Nam lahko kaj poveste o njej?To je bil dolg premor. Nastala je na pobudo prijatelja Mirze, ki je rekel: 'Zdaj pa nimaš izbire, otrok je zrasel, ne moreš se več izgovarjati na službo, obveznosti in drugo.' Poiskal je odlične slovenske glasbenike, ki so enako navezani na sevdah, ga čutijo in ga imajo radi, in tako smo ustanovili skupino T'aman, ki ima podoben odnos do te zvrsti glasbe kot Dertum oziroma podoben pristop, z improvizacijo, džezovskimi prvinami.
To je torej moderni, novi sevdah?Tako je.
Kako pa se loči od tradicionalnega?Ljudje, ki se ukvarjajo s tem, na primer glasbeni kritiki, so menili, da je Dertum začel obdobje novega sevdaha leta 1995. Sledili so nam Damir Imamović, Božo Vrećo, Amira Medunjanin in druge skupine ter posamezniki. T'aman je zelo podoben Dertumu, zato veliko ljudi sprašuje, ali je njegovo nadaljevanje. Odgovarjam jim, da je in ni. Sem Dertumova pevka, Marjan pa njegov bobnar.
Kdo posluša sevdah v Sloveniji? Slovenci ali priseljenci iz Bosne, njihovi potomci druge, tretje generacije?Oboji. Na prvih Dertumovih nastopih sem bila zelo presenečena, saj so bili poslušalci v naši drugi hiši, KUD-u France Prešeren, predvsem Slovenci. Zdelo se nam je zanimivo, da so poslušali in dvigovali roke, ko smo peli Mujo kuje. To je zdaj mešanica, saj smo slovensko in mlajše občinstvo iz Bosne in drugih delov nekdanje Jugoslavije seznanili z našo tradicijo. Tega sem zelo vesela.
Zakaj pa je Slovencem všeč Mujo kuje konja na mjesecu?Ker je živahna in temperamentna.
Tu so čustva dovoljena?Tako je (smeh).
Ali imate še pogosto stike z ljudmi iz Bosne, s katerimi ste pred časom živeli v begunskem centru in s katerimi ste se seznanili pozneje med bivanjem v Sloveniji?Seveda. Pravim jim moja velika družina. To so bili izjemno težki, a tudi lepi časi. Povezani smo kot velika družina. Na mojih koncertih skupaj pojemo, jokamo, se objemamo, pijemo. Srečujemo se na ulicah v Ljubljani, povezujemo se na družbenih omrežjih. Tistega časa ne morem pozabiti. To je najtežje, a hkrati najlepše in najuspešnejše obdobje mojega življenja.
Mogoče pripravljate koncert ali kaj drugega?S T'amanom pripravljamo več koncertov. Nastopamo predvsem v klubih po Sloveniji, velike dvorane niso primerne za nas. Smo bolj klubska skupina."
http://www.rtvslo.si/kultura/oder/premiera-vsi-tukaj-vsi-skupaj-zacenja-novo-sezono-mini-teatra/434596,azilant,277,"
					8. oktober 2017 ob 11:18
					Ljubljana - MMC RTV SLO, STA","
G. K.
","Premiera Vsi tukaj, vsi skupaj začenja novo sezono Mini teatra","Novo sezono Mini teatra bo nocoj odprla lutkovna predstava Vsi tukaj, vsi skupaj, ki je nastala po istoimenski otroški slikanici Anje Tuckermann in slikanici Kako se je pogumni očka nehal bati tujcev Rafika Schamija.
""Moj očka je velik in močen in pameten in potrpežljiv, zabaven in pogumen. Celo čarati zna! Edino tujcev ga je strah,"" so v Mini teatru zapisali v vabilu na premiero. Dodali so: ""Vsi ljudje na svetu smo potomci prvih ljudi iz Afrike, zato smo si ljudje povsod po svetu podobni.""Zapis so navdihnili motivi iz omenjenih otroških slikanic, ki obravnavata občutljive in pomembne teme. Sporočilo, ki ga bodo med otroke poskušali prenesti ustvarjalci lutkovne predstave, je, da različnih kultur in različnosti ne smemo zavračati.
Lutkovna predstava odpira vprašanja o protestih proti nastanitvi azilantov v Sloveniji, o strahu pred begunci in o tem, ali je ta upravičen, o tem, ali odrasli s tem strašijo otroke in ali so zanje takšni strahovi tuji in problemi premostljivi. Pa tudi o tem, kaj vemo o življenju otrok v Siriji, Iraku, Afganistanu. Se starši in učitelji res bojijo otrok?
Kako se je očka nehal bati tujcev?""Zgodbi slikanic Vsi tukaj, vsi skupaj in Kako se je pogumni očka nehal bati tujcev pokažeta, kako nas strah pred drugačnim hromi in kako nas spoznavanja in sprejemanje naših različnosti bogatita,"" so poudarili v ljubljanskem Mini Teatru.
Lutke bodo upravljali igralci Maruša Majer, Vesna Vončina, Tadej Pišek in Andrei Lenart, dramaturgijo podpisuje Mirna Rustemović, svetovalec za animacijo lutk je Brane Vižintin, oblikovalca lutk in prostora sta Milica Grbić Komazec in Nikola Komazec, za glasbeno podlago pa sta poskrbeli Zvezdana Novakovič in Olja Savičević Ivančević. Premiero, ki odpira pomembna družbena vprašanja, je režiral Robert Waltl."
http://www.rtvslo.si/zdravje/novice/zaradi-neizpolnjevanja-zakonskih-pogojev-zavrgli-vlogo-novogoriske-pro-bono-ambulante/418133,azilant,429,"
					24. marec 2017 ob 15:33
					Ljubljana - MMC RTV SLO, STA","
Sa. J.
",Zaradi neizpolnjevanja zakonskih pogojev zavrgli vlogo novogoriške pro bono ambulante,"Komisija pri ministrstvih za zdravje in za delo je zavrgla vlogo pro bono ambulante v Novi Gorici, ki deluje v okviru Čezvesoljske Zombi Cerkve blaženega zvonjenja oz. Hiše dobrot.
Predsednik komisije Bogdan Polajner je pojasnil, da je komisija, ki odloča o statusu humanitarnih organizacij, vlogo pro bono ambulante zavrgla, ker ni izpolnjevala zakonskih pogojev.
Po zakonu o humanitarnih organizacijah so namreč upravičenci do pridobitve statusa humanitarne organizacije tiste verske skupnosti in druge organizacije, ki so po dejavnosti in organiziranosti sestavni del širše mednarodne humanitarne organizacije, ustanovljene po tujem pravu. Čezvesoljska Zombi Cerkev blaženega zvonjenja pa je po Polajnerjevih besedah skupnost, ki teh pogojev ne izpolnjuje, saj je bila ustanovljena po domačem pravu.
Dodal je, da bi omenjena cerkev status lahko pridobila, če bi ustanovila društvo. To lahko namreč po letu dni, ko opravlja humanitarno dejavnost, v skladu z zakonom zaprosi za status humanitarne organizacije. ""Ne vidim nobenega razloga, da potem ne bi odobrili statusa humanitarne organizacije tej pro bono ambulanti,"" je povedal Polajner.
Pro bono ambulanta lahko deluje brez statusa humanitarne organizacijePro bono ambulanta lahko sicer deluje tudi brez statusa humanitarne organizacije, a ne more kandidirati za sredstva v okviru razpisa Fundacije za financiranje invalidskih in humanitarnih organizacij, je dodal Damijan Jagodic z ministrstva za zdravje, ki obravnava vloge za status humanitarnih organizacij.
Jagodic je opozoril, da je omenjena cerkev na ministrstvo za zdravje vložila vlogo za priznanje statusa skoraj leto dni, preden je bila pro bono ambulanta odprta. Po zakonu lahko dajo vlogo leto dni po humanitarnem delovanju. Poleg tega so v vlogi zapisali, da bodo poleg pro bono ambulante opravljali tudi patronažno službo, referenčno ambulanto in delo z azilanti, česar pa po njegovih besedah v skladu z zakonodajo ne morejo opravljati.
Ministrstvo opazilo več razhajanjMinistrstvo je opazilo tudi več razhajanj med navedbami Čezvesoljske Zombi Cerkve blaženega zvonjenja in dejanskim stanjem. Med drugim so v cerkvi navedli, da bo član njihovega strokovno-medicinskega posvetovalnega telesa Aleksander Doplihar, vodja pro bono ambulante v Ljubljani, kar je Doplihar zanikal. Po besedah Jagodica so navedli, da izvajajo program s Slovensko filantropijo, pri čemer so v Slovenski filantropiji dejali, da s Hišo dobrot ne izvajajo in niti ne nameravajo izvajati nobenih programov. Prva tako so sprva zapisali, da bodo obravnavali 650 bolnikov, nato so ob preverbi ministrstva to številko spustili na 50 bolnikov.
Ustanoviteljici pro bono ambulante v Novi Gorici Ana Jug in Lilijana Remec sta v več pismih ministrico za zdravje Milojko Kolar Celarc pozvali, naj ambulanti podeli status dobrodelne organizacije. Ker sta pred kratkim prejeli odločbo o zavrženju vloge, napovedujeta, da bosta ubrali sodno pot, ker jima nič drugega ne preostane."
http://www.rtvslo.si/lokalne-novice/velenjska-obcina-bo-morala-glede-referenduma-o-azilnem-domu-odlocati-se-enkrat/414616,azilant,538,"
					9. februar 2017 ob 13:36,zadnji poseg: 9. februar 2017 ob 13:49
					Velenje - MMC RTV SLO, STA","
T. H.
",Velenjska občina bo morala glede referenduma o azilnem domu odločati še enkrat,"Sodišče je županu Velenja Bojanu Kontiču naložilo ponovni postopek v zvezi s pobudo za referendum, povezanim s sklepi glede vzpostavitve izpostave azilnega doma.
Mestna občina Velenje je potrdila, da je danes prejela sodbo upravnega sodišča glede pobude za razpis referenduma. Sodišče je odgovor župana, v katerem je ta pobudnike seznanil, da pogoji za razpis referenduma niso izpolnjeni, odpravilo in mu zadevo vrnilo v ponovni postopek. O nadaljnji odločitvi župana bo občina javnost obvestila naknadno, so dodali.
V Civilni iniciativi proti sklepom o vzpostavitvi izpostave azilnega doma v Velenju z vsebino sodbe še niso seznanjeni, zato je še ne morejo komentirati, je povedal prvopodpisani pod pobudo, velenjski mestni svetnik iz vrst opozicije, Mihael Letonje (SLS).
Občina za mnenje zaprosila tudi ministrstvoOmenjena civilna iniciativa je pobudo za vložitev zahteve za razpis naknadnega referenduma na sprejete Sklepe oz. zahteve o vzpostavitvi izpostave azilnega doma na območju Velenja, ki jih je mestni svet velenjske občine sprejel na seji 29. novembra lani, v roku naslovila na Mestno občino Velenje.
Pravna služba občine je pobudo preučila in za mnenje zaprosila tudi ministrstvo za javno upravo. V odgovoru, ki ga je občina 20. decembra lani posredovala civilni iniciativi in ki ga je zdaj upravno sodišče odpravilo, je občina zapisala, da pogoji za razpis referenduma o sprejetih občinskih sklepih v zvezi z izpostavo azilnega doma na območju Velenja niso izpolnjeni, ""saj vsebina sprejetih sklepov oziroma zahtev ne obravnava predmeta, ki bi bil v pristojnosti občine"".
Kot so v odgovoru še pojasnjevali na občini, referendum ni mogoč, ker sprejeti sklep ni splošni akt občine, o katerem bi bilo mogoče odločanje občanov na referendumu.
Občina: Odločitve so v izključni pristojnosti MNZ-ja Po prejetem odgovoru je civilna iniciativa vložila tožbo na upravno sodišče. V tožbi je navedla, da sklepi, sprejeti na seji mestnega sveta, ne odražajo resnične volje občanov Velenja, in zahtevala, da sodišče odločitev občine kot nezakonito razveljavi.
Občina je v odgovoru na tožbo poudarila, da se je s sprejetim sklepom oziroma zahtevami občinski svet zgolj seznanil z namero države o vzpostavitvi izpostave azilnega doma na območju Velenja, hkrati pa skozi celoten sklep slovenski vladi postavil zahteve v zvezi ureditvijo azilnega doma.
Ob tem so na občini še navedli, da je odločitev o vzpostavitvi azilnega doma oziroma njegove izpostave, kot tudi odločitev o nastanitvi prosilcev za mednarodno zaščito v izključni pristojnosti ministrstva za notranje zadeve.
Svetniki so se strinjali z največ 30 azilantiSvetniki velenjske občine so na seji 29. novembra lani ob nasprotovanju več krajanov Stare vasi, kjer naj bi bila izpostava azilnega doma, in ob obstrukciji nekaterih opozicijskih svetnikov potrdili več sklepov oz. zahtev glede izpostave azilnega doma na območju Velenja.
Po sprejetih sklepih velenjski mestni svet namestitvi prosilcev za mednarodno zaščito na območju Velenja ne nasprotuje, a ugotavlja, da trenutno predvideni prostori v nekdanjem samskem domu, ki je v zasebni lasti, niso primerni za nastanitev prosilcev, prav tako ni primerna sama lokacija. Zato od vlade zahtevajo, da je lokacija v Velenju začasne narave za največ 30 prosilcev in da se pred morebitno vselitvijo uredijo tako prostori kot okolica.
V skupno devetih členih so svetniki potrdili še več zahtev, med drugim da mora vlada zagotoviti tehnično in fizično 24-urno varovanje, prisotnost policije in da naj se zagotovi varnost tako prosilcev za mednarodno zaščito kot tudi varnost občanov."
http://www.rtvslo.si/svet/v-zagrebu-zaradi-fizicnih-napadov-protest-azilantov/411475,azilant,266,"
					2. januar 2017 ob 18:59
					Zagreb - MMC RTV SLO, STA","
K. S.
",V Zagrebu zaradi fizičnih napadov protest azilantov,"Nekaj deset prosilcev za azil je protestiralo pred namestitvenim centrom v Zagrebu zaradi fizičnih napadov na prebivalce centra na silvestrovo. Kot so zatrdili, so najmanj štiri prosilce za azil pretepli neznanci, tudi z bejzbolskimi kiji. Od hrvaške policije zahtevajo, naj jih zaščiti.
Protestniki so novinarjem pokazali tudi več fotografij azilantov, ki so med napadi dobili poškodbe glave.
Nezadovoljni so, ker policija ni ukrepala na prijavo nasilja pretekli konec tedna kot tudi zaradi tega, ker so policisti zavrnili prošnjo, da bi poškodovane prepeljali v bolnišnico. Navedli so tudi, da so policisti grobi do njih, ko zahtevajo dokumente zaradi ugotovitve identitete. Protestniki so dejali, da se na Hrvaškem ne počutijo varne. Nosili so tudi napis, da ""begunci niso kriminalci"".
V policiji za zdaj niso odgovorili na trditve azilantov, da ne morejo računati na pomoč policije, ko so ogroženi ali napadeni. V zagrebškem Centru za mirovne študije (CMS), ki skrbi tudi za pravno pomoč prosilcev za azil, so ogorčeni zaradi fizičnih napadov na ljudi, ki so poiskali zatočišče na Hrvaškem.
""Mi bomo dokumentirali zgodbe in izkušnje, ki smo jih slišali. Pogovarjali se bomo z vodstvom centra kot tudi z ministrstvom za notranje zadeve in policijo ter zahtevali njihov odziv na dogodke. Potem bomo videli, kako bomo ukrepali naprej,"" je dejala članica CMS-ja Emina Bužinkić.
Poudarila je, da so ljudje v centru resnično ogroženi ter da se neupravičeno krepijo predsodki in napetosti. Protestniki so opozorili tudi na slabe življenjske razmere kot tudi na neustrezen odnos zaposlenih v centru v Zagrebu. Zagrebška policija je prejšnji teden ukrepala v centru, potem ko je eden prosilcev za azil s pestjo hujše poškodoval drugega."
http://www.rtvslo.si/kultura/knjige/se-naprej-bom-kritizirala-da-bi-zascitila-mednarodno-pravo/408358,azilant,617,"
					24. november 2016 ob 13:45
					Ljubljana - MMC RTV SLO, STA","
M. K.
","""Še naprej bom kritizirala, da bi zaščitila mednarodno pravo""","Demokracija je nekaj, kar je na papirju, če ni opazovalcev, pa pravila ne delujejo. Zato se moramo za demokracijo boriti vsak dan, če želimo biti zaščiteni z zakoni in pravicami, ki jih imamo. To je bila ena od misli, ki jih je na Slovenskem knjižnem sejmu izrekla gostja dogodka Florence Hartmann.
Francoska novinarka, ki je bila v devetdesetih letih dopisnica z Balkana za časopis Le Monde, je na Slovenskem knjižnem sejmu med drugim spregovorila o svojih izkušnjah, ki so jo ob preiskavi genocida v Srebrenici privedle do zapora.
Z območja nekdanje Jugoslavije je za francoski časnik poročala 11 let, zatem je objavila štiri knjige. Potem ko je v prvi knjigi pisala o pokojnem srbskem predsedniku in haaškem obtožencu Slobodanu Miloševiću, je v drugem delu Mir in kazen spregovorila o poskusih vplivanja mednarodne politike na haaško Mednarodno sodišče za vojne zločine na območju nekdanje Jugoslavije. Prav zaradi navedb v tej knjigi, ki je izšla tudi v slovenščini, jo je obsodilo haaško sodišče, zaradi česar je bila teden dni v zaporu.
V svoji tretji knjigi piše o žvižgačih, v zadnji pa je analizirala mednarodne okoliščine genocida v Srebrenici leta 1995, ko so sile bosanskih Srbov v nekaj dneh po padcu te bošnjaške enklave pobile več kot 8.000 Bošnjakov.
V pogovoru, ki ga je povezoval novinarski kolega Matej Šurc, je med drugim spomnila, da so preiskavo o Srebrenici kot množičnem zločinu vodili iz Haaga. Ene stvari pa niso raziskali, in sicer okoliščin, ki so privedle do genocida. Poročevalci z vojnih območij nekdanje Jugoslavije po njenih besedah niso razumeli, kako se je to lahko zgodilo. Ker odgovorov ni bilo, se je odločila, da sama poveže koščke v večjo sliko, zato je sledila vsemu, kar je bilo objavljeno.
Pogosto ne glede na človeška življenja ali človekove pravice Že leta 2005 je bila v dokumentih po njenih besedah objavljena ""pomembna informacija"", da so se ZDA, Velika Britanija in Francija, tri stalne članice Varnostnega sveta ZN, skrivaj odločile opustiti uresničevanje resolucije, kar je prepovedano, zato da bi preprečile uporabo sil Nata. ""Ta odločitev ni bila sprejeta zato, da bi bili ljudje ubiti, temveč zato, da bi olajšala mirovni sporazum neodvisno od morebitnih posledic na življenje,"" je dejala. To je tisto, kar je želela povedati javnosti, da se torej v mednarodnih pogajanjih po njenem mnenju pogosto sprejete odločitve, ne da bi upoštevali vse parametre, denimo človeška življenja ali človekove pravice.
""Snowden bi lahko postal žrtev med Rusijo in novim ameriškim predsednikom"" Med žvižgače se ne prišteva, saj so ti po njenih besedah tisti, ki nimajo možnosti, da bi javno spregovorili, niti niso plačani za to. To je nekdo, ki je zaposlen v zasebni ali javni ustanovi in ima privilegij do nekaterih informacij. Žvižgač je nekdo, ki opozori javno mnenje, da gre nekaj narobe, pri čemer mu ne gre samo za lastni interes, ampak se s tem izpostavi in žrtvuje za to, da bi zavaroval vse, je poudarila. Kot pravi, obstaja v primeru ameriškega žvižgača Edwarda Snowdna, ki je razkril informacije o ameriškem nadzoru nad telekomunikacijami in medmrežjem, tveganje, da ne bo deležen pravičnega sojenja. Če pride na sodišče, pa bi bilo sprejemljivo samo, da pride pred neodvisne sodnike. Zna pa se zgoditi, da bo postal žrtev ""pogodbe"" med predsednikom Rusije, kjer je trenutno azilant, in novim ameriškim predsednikom.
Sama ""ni imela besede"", da bi dosegla proces pred neodvisnimi sodniki, ko jo je obsodilo haaško sodišče. Tudi to je razlog, kot pravi, da bo omenjeno sodišče še naprej kritizirala, da bi zaščitila mednarodno pravo. ""Ker če ga spremenimo v koruptivno institucijo, ne bo podpore javnosti in na koncu bomo pomagali tistim, ki so zakrivili množične zločine,"" je poudarila Hartmannova, ki je bila med letoma 2000 in 2006 tiskovna predstavnica takratne glavne haaške tožilke Carle Del Ponte."
http://www.rtvslo.si/kultura/ocenjujemo/filmska-recenzija-klub/405232,azilant,857,"
					15. oktober 2016 ob 11:52
					Ljubljana - MMC RTV SLO","

",Filmska recenzija: Klub,"Kam grejo duhovniki, kadar grešijo? Njihov pekel, kot ga vidi čilski režiser Pablo Larraín, je obmorski dom za neugledne upokojence. Klub je neusmiljena - a ne banalno pridigarska - obsodba organizacije, ki svoje črne ovčice namesto za zapahe pospravi v samoto, kjer naj se ovijejo v molk domnevnega kesanja in introspekcije. A nekatere resnice nočejo ostati pokopane.
Čilskega režiserja Pabla Larraína, ki je leta 2012 z za oskarja nominirano dramo No na muho vzel Pinochetov režim, v Klubu ne zanima Cerkev kot simbol krščanske dobrote, (samo)odpovedovanja in ljubezni, pač pa tista druga Cerkev - dobro naoljena mašinerija, temačna organizacija, kakršno jo je v svojem dokumentarcu Mea maxima culpa denimo razkrinkaval Alex Gibney. Čeprav v vsem filmu ne bo niti enega novinarja ali policista, ki bi skušal iz omar privleči okostnjake pedofilije v duhovniških vrstah, je jasno, da je nastopil trenutek za obračun.
Klub je klavstrofobičen, kavstičen film, prežet z negativno energijo in prav gotovo v duhovnem sorodstvu s Pasolinijevim izdelkom Salo ali 120 dni Sodome. Zavit je v ubite odtenke modrine in brezupne sivine (zasluga za to gre direktorju fotografije Sergiu Armstrongu, ki večinoma uporablja široke kadre). Formalna plat filma se z vsebinsko zliva prav v figurah duhovnikov, ki celo v frontalnih kadrih (in teh je veliko) privzemajo nekakšno motno, razpršeno kakovost - kot da od razumevanja in odpuščanja ostajajo ločeni za neprebojno membrano.
V zakotni obmorski vasici La Boca v Čilu, daleč od oči (in srca) Vatikana, ob pusti plaži na prvi pogled mirno in složno skupaj prebivajo štirje benigni starčki. Kolarjev sicer ne nosijo, a ker drug drugega nazivajo z ""očetom"", postane jasno, da so duhovniki. Njihovi dnevi v ""klubu"", v katerem si nihče zares ne želi članstva, minevajo v tihi rutini, z edinim razvedrilom v obliki rasnega hrta, ki ga pošiljajo na pasje dirke in nanj prav nekrščansko tudi stavijo (kar je očitno sprejemljiva oblika pokore, ker je ""hrt edina pasma psa, omenjena v Bibliji"").
Hišna pravila so jasna: v mesto smejo duhovniki samo ob zori in mraku, nikoli v skupinah, ne smejo imeti mobilnih telefonov, nobene komunikacije z vaščani, nobenega samozadovoljevanja, nobenega denarja. Zakaj so starčki tako strogo nadzorovani, kaj kmalu razjasni prihod zapitega klošarja Sandokana (Roberto Farias): razkorači se na ulici pred njihovo hišo in začne na ves glas deklamirati vse načine, na katere se je eden izmed duhovnikov nad njim v otroštvu spolno izživljal. Žrtev (""črni angel"", mu pravi senilni oče Ramirez) je odrasla in hoče biti slišana - v nasprotju s hrtom, ki bo v nedogled pokorno sprejemal dresuro svojih skrbnikov. Teh zavrženih dejanj na platnu nikoli ne vidimo, a so zažrta v vsako poro zgodbe.
Obkoljeni duhovniki letajo okrog kot kokoši brez glave, dokler kriza ne najde katalizatorja v najnovejšem članu skupinice, ki je šele kako uro pred tem vkorakal skozi vhodna vrata. Oče Lazcano (José Soza), ki je še malo predtem trdil, da ""on pa že ni eden izmed teh bolnikov"", položaj reši z edinim (nasilnim) načinom konfrontacije, ki mu še preostane.
Film je nedvoumna moralna obsodba grešnih duhovnikov in njihovega početja, obenem pa se ne zadovolji s ""preprosto"" rešitvijo bičanja protagonistov in razkrinkavanja njihovih grehov, ki bi lahko vodila v melodramo. Larraín jih naslika kot človeška bitja, kot nesrečne - a vse prej kot simpatične - posameznike, ki tudi v varni hiši, čeprav še vedno popolnoma zaščiteni pod varnim okriljem Cerkve, niso našli poti do kesanja in miru. ""Potlačeni nagoni? Kralj tega početja sem,"" lucidno izjavi oče Vidal (Alfredo Castro). Te stare človeške razvaline ne živijo, pa tudi trpijo ne zares: ujeti so v vice brezdelja med ruševinami lastne preteklosti.
Nad četverico ""azilantov"" bedi na prvi pogled mila, a v resnici skrajno makiavelistična redovnica Monica (režiserjeva ženaAntonia Zegers), ki svoje varovance z zapovedmi in pravili drži na kratki vrvici, obenem pa jih zna lucidno zaščititi pred grožnjo ""nove Cerkve"". Ta se v njihovi sredi pojavi v podobi mladega očeta Garcie, ki ga je Vatikan v čilsko zakotje poslal, da bi svinjarijo pometel nazaj pod preprogo - ali pa hišo zaprl, če bi se to izkazalo za nemogoče. Idealistični Garcia (Marcelo Alonso) išče nekakšen kompromis med lastnimi predstavami o veri, interesom organizacije, ki ji služi, in blaginjo starčkov, za katere je kar naenkrat zadolžen. Vse skupaj je seveda toliko težje, ker duhovniki niso pripravljeni na spoved: z izgovori in izmikanji zanikajo ali pa opravičujejo svoja dejanja, ki segajo od pedofilije in sodelovanja s Pinochetovim režimom pa do tega, da je oče Ortega (Alejandro Goic) kradel novorojence revnih najstnic in jih prodajal bogatim družinam.
A v lastnih očeh so očetje seveda, še vedno, dobri in sveti možje. S tem, da jih postavlja v rutinske, skoraj banalne situacije, Larrain podčrta vulgarnost njihovega položaja. Zlo na svetu, nam pokaže, ni posledica nekakšnih nedojemljivih, demonskih sil, pač pa delo popolnoma vsakdanjih, prepoznavnih likov. In prava težava morda niti ni zlo sámo, pač pa ravnodušnost in zavestno obračanje pogleda - tako v Cerkvi kot v družbi. In ko je Zlo pritisnjeno v kot, kot v srhljivem sklepnem dejanju pokaže Klub, bo ugriznilo nazaj, pa naj bo v telesih še tako senilnih starčkov.
Ocena: +4, piše Ana Jurc
Recenzija je bila prvič objavljena novembra lani, ko je bil film predvajan v okviru festivala Liffe."
http://www.rtvslo.si/slovenija/mnz-isce-dodatne-objekte-za-nastanitev-prosilcev-za-azil/404606,azilant,323,"
					7. oktober 2016 ob 20:09
					Ljubljana - MMC RTV SLO, Televizija Slovenija","
G. K., Jasmina Gregorec, TV Slovenija
",MNZ išče dodatne objekte za nastanitev prosilcev za azil,"Informacija, da naj bi azilni dom lahko postal tudi samski dom na Studencih v Mariboru, je v mestu povzročila razburjenje, saj s to namero ministrstva niso bili seznanjeni.
Na mariborski občini se jim namreč zdi, da lokacija in zelo dotrajan objekt samskega doma nista primerna za azilni dom. Pri nameščanju azilantov so sicer pripravljeni pomagati, a pod pogojem, da so seznanjeni z načrti države in da so usklajeni z lokalno skupnostjo, so še dejali na mariborski občini.
""S predstavniki lokalnih skupnosti imamo ves čas stike, tudi s posameznimi župani,"" je poudaril Boštjan Šefic, državni sekretar na Ministrstvu za notranje zadeve (MNZ). A z mariborskim očitno bolj slabe, saj je Andrej Fištravec dejal, da je bil prejšnji teden pri njih gospod Šefic in jih seznanil, ""da nekaj razmišljajo, kako in kaj razmišljajo, ne vemo"".
Da so si z ministrstva za notranje zadeve ogledali samski dom na Studencih, nam je potrdil najemnik Albín Hauptman. Na občini in v mestni četrti se jim ta lokacija za azilni dom ne zdi primerna. ""Jaz sem proti tej ideji, če ni razdelana. V tem trenutku ni razdelana, in sem proti,"" je dejal župan Fištravec.
Lokalna skupnost ni bila vključena""Moti nas način pristopa k iskanju lokacije, da je vse skupaj potekalo v neki tajnosti brez vključitve mesta oz mestnih četrti,"" je dodal predstavnik Mestne četrti Studenci Željko Vogrin.
V samskem domu bi lahko v 32 sobah nastanili 64 ljudi. Trenutno pa v njej biva nekaj tujih delavcev. ""Premajhen je. Tu imaš nekaj beguncev in ne narediš nič. Druga lokacija, kjer jih bo lahko več skupaj, tam imaš tudi pregled, kod hodijo, kaj delajo,« je na majhnost samskega doma opozorila Simona Gorjup, prebivalka Mestne četrti Studenci.
Premier Cerar je včeraj sicer za Večer dejal, da je ta lokacija ena od možnih, ni pa med prednostnimi. A v Mariboru si želijo več informacij, zato je župan notranjo ministrico prihodnji teden povabil na skupni sestanek z mestnimi svetniki. Ali bo prišla, ne vedo."
http://www.rtvslo.si/svet/v-nemski-zvezni-dezeli-mecklenburg-predpomorjansko-naj-bi-se-afd-uvrstil-na-drugo-mesto/401921,azilant,380,"
					4. september 2016 ob 10:19,zadnji poseg: 4. september 2016 ob 18:55
					Berlin - MMC RTV SLO, Radio Slovenija, STA","
B. V.
",V nemški zvezni deželi Mecklenburg-Predpomorjansko naj bi se AfD uvrstil na drugo mesto,"Projekcije volilnih izidov televizije ARD kažejo, da je na volitvah v nemški zvezni deželi Mecklenburg-Predpomorjansko zmagal vladajoči SPD, sledi pa skrajno desni AfD.
Alternativa za Nemčijo (AfD) je glede na projekcije osvojila okoli 21 odstotkov in se tako uvrstila že v deveti deželni parlament. Kljub občutnim izgubam naj bi zmagali vladajoči socialdemokrati (SPD), ki so, kot kažejo projekcije, dobili okoli 30 odstotkov glasov, sicer pet odstotnih točk manj kot na prejšnjih volitvah.
CDU kanclerke Angele Merkel je z okoli 20 odstotki šele tretji, poroča nemška tiskovna agencija DPA. CDU naj bi tako osvojil tri odstotne točke manj kot na zadnjih volitvah. CDU in SDP sta v veliki koaliciji deželo vodila zadnjih pet let.
Po projekcijah naj bi tako SPD dobil 25 sedežev v deželnem parlamentu, AfD 17, CDU 15, Levica 10, Zeleni pa 4 mandate. AfD se je do zdaj na deželnih volitvah sicer najbolje odrezal v Saški-Anhaltu, kjer je marca dobil 24,3 odstotka glasov.
Mecklenburg-Predpomorjansko, v kateri leži domači volilni okraj kanclerke Angele Merkel, je pretežno podeželska in najrevnejša dežela na nekdanjem komunističnem vzhodu Nemčije z 1,6 milijona prebivalci. Ti še vedno čutijo posledice združitve z zahodom države, kar se med drugim kaže v redki poseljenosti in brezposelnosti. V skrajno severovzhodni zvezni deželi je volilnih upravičencev 1,3 milijona.
Že čez dva tedna bodo v Nemčiji nove deželne volitve, in sicer v glavnem mestu Berlin.
Glavna tema integracija beguncevPred deželnimi volitvami so se običajno odpirale predvsem lokalne teme, tokrat pa jih je zasenčila razprava, kako integrirati 1,1 milijona prosilcev za azil in o grožnji islamskega terorizma. Ta dežela je sicer v skladu z nemškim kvotnim sistemom lani sprejela le peščico azilantov, in sicer 23.000, ob tem pa so le redki med njimi tam tudi ostali.
Kot je za Radio Slovenija poročala Polona Fijavž, so predvolilno temo o beguncih narekovali predvsem v AfD-ju, kjer so opozarjali, da je treba zapreti meje, kritizirali politiko kanclerke, slišati je bilo celo, da naj bi v tej deželi muslimani skušali vzpostaviti kalifat, pa čeprav tam živi le 3,7 odstotka tujcev.
Kandidata CDU-ja in SPD-ja sta poudarjala, da ob tako nizkem številu prosilcev za azil ni bilo težav, da je dovolj denarja za njihovo namestitev in oskrbo. A kot kažejo zadnje javnomnenjske raziskave, je zbujanje strahu pred azilanti stranke Alternativa za Nemčijo naletelo na plodna tla."
http://www.rtvslo.si/slovenija/razpad-vrednot-je-vecji-problem-kot-ekonomska-kriza/394413,azilant,504,"
					31. maj 2016 ob 07:33
					Ljubljana - MMC RTV SLO","
Luka Hvalc, Val 202
",Razpad vrednot je večji problem kot ekonomska kriza,"Ugledna slovenska pravnica prof. dr. Verica Trstenjak za Val 202 o rejništvu koroških dečkov, zdravniških napakah, vladi, azilni politiki ... In o slovenski poštenosti.
Verica Trstenjak je pred dnevi na konferenci v Ljubljani slovenske zdravnike opozorila na pomen etike, prava in (lažne) solidarnosti pri njihovem delu: “V slovenskem zdravstvu je odpovedal nadzor, potrebujemo tudi več odgovornosti. Tako v zdravstveni kot pravniški stroki se skrivamo za lažno solidarnostjo in ne povemo, to je bilo narobe. V Avstriji sistem deluje. Če nekdo naredi napako, zanjo odgovarja. Kolegi se od njega distancirajo. Tako je tudi statistično manj napak.”
Vrhunsko pravno strokovnjakinjo je kariera iz Prlekije prek Ljubljane, Nemčije in Luksemburga pripeljala na Dunaj, kjer je cenjena profesorica za evropsko pravo.
Najboljši niso izbrani“Po končanem mandatu evropske pravobranilke sem obe javni pravni fakulteti v Sloveniji obvestila, da sem prosta. Ni bilo interesa, da bi me angažirali,” pripoveduje Trstenjakova, ki sicer ne želi posploševati, ampak predvsem v višjih letnikih “so avstrijski študenti bolj ambiciozni, kritični in aktivni kot slovenski. Več sprašujejo. Sistem jih v to spodbuja.”
Da najboljši strokovnjaki v Sloveniji ne dobijo zaposlitve, je hud problem za prihodnost naše družbe: “Pri nas izbiramo ljudi po poznanstvih, sorodstvenih povezavah, klientelizmu. Najboljši pa niso izbrani. Da mladi odhajajo v tujino, ni problem, problem je, da se z dodatnimi znanji in izkušnjami ne morejo vrniti. Inženirji, zdravniki, pravniki …, ki se želijo vrniti, bi morali biti darilo državi.”
Po srcu znanstvenicaVerica Trstenjak je nekaj časa delovala tudi kot generalna sekretarka v vladi Andreja Bajuka, aktivna politika je sicer ne zanima več, kljub nagovarjanjem, da bi kandidirala celo za predsednico države: “Sama nisem političarka, po srcu sem znanstvenica.”
Z distance in kritično gleda na slovensko družbo, pravno državo, tudi politike in vlado: “Osebno sem nad aktualno vlado razočarana, posebej glede spoštovanja moralnih, etičnih in drugih standardov.”
Kot mati in pravnica pozorno spremlja rejniški primer koroških dečkov, ki zadnje tedne pretresa Slovenijo: “Zgrožena sem. Oprostite, kako lahko ministrstvo reče, da je odločba zakonita, kršene pa so človekove pravice? To je razlog za odgovornost, za odstop!”
Slovenska poštenostDaljna sorodnica akademika Antona Trstenjaka zagovarja poštenost, znanje in vrednote: “Anton Trstenjak je bil tako velik človek, da si je lahko dovolil biti majhen. Vsaka njegova beseda je imela moč.”
Meni, da bi bil veliki slovenski mislec danes razočaran: “Ne razumem, kako si ljudje, ki davkariji dolgujejo milijone, sploh upajo sprehajati po Sloveniji. Ne samo, da zelo slabo deluje pravna država, v Sloveniji razpadajo tudi vrednote. To je za državo večji problem kot ekonomska kriza. Poštenost nam ni več vodilo, poštenost se nam zdi nepotrebna.”
Humanost nad pravomVerica Trstenjak se zaveda, da se Evropa ob soočenju in reševanju begunske krize srečuje s številnimi težavami in težkimi odločitvami: “Že kot evropska pravobranilka sem predlagala, da se azilantov ne sme vračati v Grčijo zaradi kršitev človekovih pravic.”
Humanost mora biti nad pravom, a prosilci za azil si po njenem mnenju vseeno nimajo pravice izbirati države: “Imajo pravico iti do prve varne države. Kot Evropejko me boli srce, ampak če gre za varnost, razumem tudi postavitev žičnatih ograj na mejah.”"
http://www.rtvslo.si/svet/hrw-turska-obmejna-straza-marca-in-aprila-ubila-pet-sirskih-beguncev/392677,azilant,661,"
					10. maj 2016 ob 15:22,zadnji poseg: 10. maj 2016 ob 18:13
					Ankara, Idomeni - MMC RTV SLO, STA","
B. V.
",HRW: Turška obmejna straža marca in aprila ubila pet sirskih beguncev,"Organizacija za varstvo človekovih pravic Human Rights Watch (HRW) je razkrila svoje ugotovitve, in sicer, da so pripadniki turške obmejne straže ubijali in pretepali sirske begunce, ki so skušali prečkati mejo.
Kot so sporočili v HRW-ju, gre za nasprotje uradnim trditvam vlade v Ankari, da je turška meja odprta. ""Medtem ko višji turški uradniki sporočajo, da pozdravljajo sirske begunce z odprtimi mejami in rokami, jih njihova obmejna straža ubija in pretepa,"" je povedal Gerry Simpson iz HRW-ja, poroča nemška tiskovna agencija DPA.
Kot navaja HRW, je turška obmejna straža marca in aprila ubila pet ljudi, tudi enega otroka, 14 pa je bilo huje ranjenih. Incidente je omenjena organizacija označila za ""resnično grozljive"".
Pa vloga EU-ja?HRW je kritičen tudi do EU-ja, ki je sklenil dogovor s Turčijo, v okviru katerega je predviden dvosmerni proces vračanja nezakonitih prebežnikov z grških otokov v Turčijo in preseljevanja sirskih beguncev iz Turčije v članice EU-ja.
""Uradniki EU-ja bi morali uvideti, da njihova rdeča luč prebežnikom za vstop v EU daje Turčiji zeleno luč za zaprtje njene meje,"" je dejal Simpson in dodal, da s tem prosilci za azil z vojnih območij ne bodo imeli kam iti.
Turčija po navedbah HRW-ja potiska begunce nazaj v Sirijo že od lanskega leta. Med zadnjimi krizami na severu Sirije je imela Turčija za Sirce, ki so bežali pred vse bolj zaostrenim nasiljem, med katerim so bili tudi napad sirske vlade na Alep ter letalski napadi na begunska taborišča, svojo mejo skoraj popolnoma zaprto, še poroča DPA.
Medtem iz Danske poročajo, da so prebežniki hoteli preplavati ledeno mrzlo morje med Dansko in Švedsko. Danska policija je tako iz morja v ožini Öresund potegnila enega prebežnika, trem pa je uspelo priplavati na kopno. Morje na tem območju ima trenutno le okoli osem stopinj Celzija.
Četverica je med prečkanjem morja pristala na redko poseljenem danskem otoku Saltholm, okoli štiri kilometre stran od obale. Dva prebežnika sta nato potrkala na vrata neke hiše in lastnika povprašala, ali sta že na Švedskem, in želela zaprositi za azil. Lastnik je poklical policijo, ta pa je po poročanju portala The Local sprožila obsežno operacijo s čolni, helikopterji in potapljači.
Francoska tiskovna agencija poroča, da ne gre za osamljen primer prebežnikov, ki skušajo doseči Švedsko. Ta je lani sicer registrirala 163.000 prošenj za azil in velja za prijazno do azilantov. Po navedbah danskih oblasti je med 4. januarjem in 13. aprilom 46 ljudi skušalo peš prečkati železniški predor do mosta Öresund, ki povezuje Dansko in Švedsko.
Streljali tudi na SlovaškemMedtem so na Slovaškem cariniki v ponedeljek v bližini madžarske meje streljali na avtomobil tihotapcev z ljudmi in pri tem ranili 26-letno sirsko begunko. Njeno stanje je stabilno. Streljati so začeli, ker se voznik enega izmed treh avtomobilov, v katerih je bilo šest tihotapcev in 11 beguncev, ni želel ustaviti, poroča francoska tiskovna agencija AFP.
Tihotapljenje skozi Slovaško v Nemčijo se je začelo, ko je Avstrija na meji z Madžarsko uvedla začasni nadzor. Slovaški premier Robert Fico je po ponovni izvolitvi na marčevskih volitvah zavrnil kvotni sistem EU-ja za prerazporeditev beguncev, v skladu s katerim bi morala Slovaška sprejeti okoli 2.300 prosilcev za azil.
V Idomeniju spopad prebežnikovMedtem iz begunskega centra v Idomeniju na grško-makedonski meji poročajo o pretepu prebežnikov, v katerem je bil poškodovan najmanj en človek. Spopadli so se pakistanski in afganistanski državljani, ki so se začeli obmetavati s kamenjem in drugimi predmeti, poroča srbska tiskovna agencija Tanjug.
Grška policija, ki sporoča, da vzrok spopada ni znan, je spopad poskušala ustaviti s solzivcem, prijeli niso nikogar.
Prebežniki v begunskem centru v Idomeniju, kjer je zaradi zaprtja balkanske begunske poti obtičalo okoli 10.000 ljudi, živijo v zelo slabih razmerah. Grške oblasti se že več mesecev trudijo, da bi jih premestili v bolje organizirane kampe, vendar brez uspeha. Ljudje v Idomeniju namreč zahtevajo odprtje meja in še vedno upajo na nadaljevanje svoje poti proti zahodu in severu Evrope.
V Grčiji, skozi katero je od začetka leta 2015 šlo več kot milijon ljudi, je obtičalo okoli 53.000 beguncev in migrantov."
http://www.rtvslo.si/svet/svinjske-glave-na-gradbiscu-moseje-v-gradcu/392397,azilant,85,"
					6. maj 2016 ob 19:27
					Gradec - MMC RTV SLO, STA","
K. S.
",Svinjske glave na gradbišču mošeje v Gradcu,"Avstrijska policija je aretirala moškega, ki je na gradbišču islamskega centra in mošeje v Gradcu odvrgel dve svinjski glavi.
Policija je sporočila, da je 46-letni avstrijski državljan na gradbišču odvrgel svinjski glavi in minaret poškropil s krvjo.
Avstrijsko notranje ministrstvo je minuli mesec sporočilo, da je v lanskem letu število ekstremističnih in rasističnih incidentov naraslo za 54 odstotkov.
Avstrija je lani sprejela 90.000 prosilcev za azil in je druga največja sprejemnica azilantov na prebivalca v EU. Državo je v istem obdobju prečkalo skoraj milijon migrantov."
http://www.rtvslo.si/kultura/drugo/uporabniki-roga-rusenje-se-zacenja-brez-pravega-vpogleda-in-vizije/392087,azilant,793,"
					3. maj 2016 ob 12:21
					Ljubljana - MMC RTV SLO, STA","
N. Ar.
",Uporabniki Roga: rušenje se začenja brez pravega vpogleda in vizije,"Skupščina uporabnikov Tovarne Rog je na ljubljansko občino naslovila pismo, v katerem oblasti poziva k dialogu o prihodnosti nekdanje tovarne, na območju katere naj bi junija začeli rušiti prizidke. Občino poziva tudi, da prepozna potencial v Rogu obstoječih dejavnosti, saj Ljubljani ""grozi uničenje enega večjih centrov kulturne produkcije"". Rogovci ne bodo dopustili, da prostor, ki so ga gradili desetletje, Mestna občina Ljubljana (MOL) ""uniči brez pravega vpogleda in vizije"". ""Nikakor nočemo izključevati sodelovanja z mestnimi oblastmi, želimo le, da se pogovarjamo več in na drugačen način, kot smo se do sedaj,"" so zapisali. ""Uspešen dialog izhaja iz medsebojnega priznavanja in spoštovanja enakovrednosti pozicij sogovornikov. Kar smo dobili doslej, so bila kvečjemu obvestila, izhajajoča iz temeljnega nepoznavanja naše situacije,"" so pojasnili.
Samonikli kreativni prostori z lastnim vložkom do edinstvene identiteteUporabnicam in uporabnikom Roga je v desetih letih samoorganiziranja uspelo zgraditi prostor z edinstveno in tudi mednarodno prepoznano identiteto. Z lastnim časom, denarjem, delom, delovanjem in mislijo so tu vzpostavili raznolike kulturne, družbene in politične prakse, ki so tudi v interesu mesta in njegovih prebivalcev. Vsaka kultura potrebuje odprte in neformalne prostore za vznik in realizacijo novih idej in pobud, ki jih ne omejujejo že vzpostavljene ustanove.
Poleg tega so s svojo uporabo preprečili propadanje stavbe, ki jo je MOL vsa ta leta zanemarjal. ""Predvideno finančno investicijo v Tovarno Rog razumemo kot nesmotrno porabo občinskih sredstev, saj Tovarna takšne dokapitalizacije za uspešno delovanje sploh ne potrebuje,"" menijo in posebej izpostavjajo razliko med začetno investicijo in financiranjem programov. Sredstev za socialne, izobraževalne in kulturne programe vedno primanjkuje.
Napovedan poseg ignorira dinamiko ustvarjanja kreativnih prostorov Skupščina uporabnikov Roga je znova opomnila, da občina trenutno nima sredstev, ki bi jih vložila v gradnjo novega Centra Rog. Občini se po besedah rogovcev ""z rušenjem dejansko mudi le zato, ker mora do 14. junija vzpostaviti gradbišče, kar je prvi korak k projektu, ki ga podaljšuje že skoraj desetletje"".
""Z napovedanim posegom, ki ignorira dinamike ustvarjanja kreativnih prostorov, bi občina izgubila in ne izkoristila potenciala, ki ga mesto Ljubljana s svojimi prebivalci že priznava in podpira,"" so med drugim zapisali in dodali, da Tovarna Rog – kot eden večjih centrov kulturne produkcije – že danes predstavlja pomemben del kulturnega mozaika Ljubljane. V njem so prostor našli tako umetniki kot intelektualci, pa tudi azilanti, aktivisti, nevidni delavci in še mnogi drugi. ""Občino pozivamo, da prepozna vrednost, kakovost in potencial obstoječih praks ter jih infrastrukturno podpre. Prepričani smo, da lahko skupaj z bistveno manjšimi sredstvi Ljubljani ponudimo mnogo več od MOL-ovega projekta za Center sodobnih umetnosti Rog,"" so v javnem pismu še zapisali uporabniki Roga. Vizija prostora, ki nastaja demokratično in gradi na potencialih obstoječih vsebinV Rogu so v zadnjih letih zagnali okrog 10 novih prostorov in na splošno razširili svoje delovanje, izpeljali več infrastrukturnih izboljšav in popravil, pridobili nove uporabnike in izboljšali javno podobo. Tudi pritiski MOL-a v preteklih nekaj mesecih so jih združili v razvijanju lastne vizije razvoja prostora, ki nastaja demokratično znotraj Skupščine uporabnikov Tovarne Rog in izhaja iz potencialov že obstoječih vsebin, ter v odločnem nasprotovanju samovoljnim posegom občine.
""Zavedamo se, da nekaterih infrastrukturnih problemov ne moremo rešiti sami, želimo pa, da se o morebitnih posegih z MOL dogovarjamo. Tovarna Rog deluje, poskrbimo, da se skupaj s svojimi uporabniki razvija še naprej!""
Na pomanjkanje dialoga opozarja tudi Breda Pivk Prva faza revitalizacije Roga zajema rušenje prizidkov Roga, med katerimi je tudi Studio Samorog, v katerem deluje umetnica Breda Pivk. Ta je od občine prejela nalog za izselitev iz studia do konca aprila. Za zdaj se glede tega ni še nič spremenilo. Pivkova si je želela svoja dela v Studiu Samorog razstavljati vzporedno z razstavo U3 med junijem in septembrom, kot so pred časom povedali na MOL-u, pa bi se bila pripravljena potem iz studia izseliti. Pivkova je potrdila, da si je razstavo resda želela izpeljati, po prejemu naloga za izselitev pa je na občino naslovila prošnjo, da se je pripravljena izseliti iz studia, če ji najdejo nadomestni prostor. ""V Rogu imam ogromno stvari, ki jih nimam kam izseliti, od MOL-a pa nisem glede nadomestnega prostora prejela nobenega odgovora,"" je povedala.
Zanikala je, da je zavrnila ponudbo MOL-a, da ji najdejo prostor za razstavo, kot so ti sporočili na začetku aprila. Na občini naj bi ji na sestanku mimogrede dejali, da ji lahko najdejo galerijo, nato pa iz tega ni bilo nič: ""Šlo je bolj za to, da bi me čim prej odpravili."" Tudi sama je opozorila na pomanjkanje dialoga z občino glede njene situacije. ""Ne gre zgolj za deset let, v moje delo je vloženo vse moje življenje in vse to zavreči ter da me nihče noče slišati, je precej težko,"" je povedala Pivkova. Kljub vsemu si umetnica še vedno želi sporazumnega dogovora z ljubljansko občino, saj tudi sama ne vidi razloga, da bi rušenje prizidkov začeli že junija."
http://www.rtvslo.si/begunska-kriza/ban-ki-muna-skrbi-zapiranje-mej-za-prebeznike/391784,azilant,556,"
					28. april 2016 ob 15:17,zadnji poseg: 28. april 2016 ob 16:46
					Dunaj/Bruselj - MMC RTV SLO, STA","
A. V.
",Ban Ki Muna skrbi zapiranje mej za prebežnike,"Generalni sekretar ZN-a Ban Ki Mun je v avstrijskem parlamentu na Dunaju izrazil zaskrbljenost zaradi vse bolj restriktivne politike do beguncev v Evropi.
Ban Ki Mun je v parlamentu govoril dan po tem, ko je bila sprejeta nova avstrijska azilna zakonodaja, ki vladi omogoča razglasitev neke vrste izrednih razmer, če bi se število migrantov nenadoma močno povečalo, in zavrnitev večine prosilcev za azil že na meji.
""Skrbi me, da evropske države zdaj sprejemajo vse bolj restriktivno migracijsko in begunsko politiko. Takšna politika negativno vpliva na obveznosti držav članic po mednarodnem humanitarnem pravu in evropski zakonodaji,"" je dejal Ban.
Letos v Avstrijo največ 37.500 azilantov Rdeče-črna vladna koalicija, ki jo sestavljajo socialdemokrati (SPÖ) in ljudska stranka (ÖVP), je sporne ukrepe pripravila, ker je Avstrija lani prejela rekordnih 90.000 prošenj za azil. Zaradi upada podpore v javnosti, ki se glede na javnomnenjske raziskave in izid nedeljskega prvega kroga predsedniških volitev vse bolj obrača k desničarskim svobodnjakom (FPÖ), je vlada že pred reformo azilne zakonodaje napovedala, da letos v Avstrijo ne bo spustila več kot 37.500 prosilcev za azil.
Brenner pod drobnogledom Evropske komisije Tudi Evropska komisija (EK) je zaskrbljena zaradi namere Avstrije, da na tirolskem mejnem prehodu z Italijo Brenner zgradi ograjo in od 1. junija uvede mejni nadzor. Države članice ne bi smele sprejemati nobenih ukrepov, ki bi lahko ogrozili normalno delovanje schengenskega območja v skladu z načrtom o obnovitvi schengna do konca leta. Komisija je v stiku z avstrijskimi in italijanskimi oblastmi. Ukrepe na mejnem prehodu Brenner bo ocenila z vidika nujnosti in sorazmernosti.
Weber: Evropa deluje in dosega rezultateMedtem pa so poslanci v Evropskem parlamentu ocenjevali dogovor med EU-jem in Turčijo, ki je omejil dotok migrantov v Evropo. Dogovor sta podprli zlasti dve največji politični skupini iz Evropske ljudske stranke (EPP) in socialistov (S&D). ""Evropa deluje, Evropa dosega rezultate. To je najpomembnejše sporočilo tega dogovora. Predvsem je pomembno, da smo zaustavili neorganiziran tok migrantov v Evropo,"" je dejal vodja poslanske skupine EPP-ja Manfred Weber.
Da dogovor EU-Turčija deluje, se je strinjal tudi vodja socialistov in demokratov (S&D) Gianni Pittella. Dogovor je bil po njegovem mnenju potreben, da smo se zoperstavili tihotapcem ljudi in se izognili humanitarni krizi v Grčiji. Vendar moramo pri tem zagotoviti spoštovanje človekovih pravic in možnost, da bodo vsi prosilci za azil, ne samo Sirci, imeli pravico do ustrezne zaščite, je dodal.
Zver: Dogovor je problematičen, a deluje Po mnenju poslanca iz Slovenije Milana Zvera (EPP/SDS) je dogovor problematičen, a deluje. Tok beguncev se je tako rekoč ustavil, nadzor nad zunanjimi mejami se vnovič vzpostavlja. Turčija je partnerica EU-ja, a to se lahko spremeni, je opozoril in pri tem spomnil na nedavne grožnje turškega predsednika Recepa Tayyipa Erdogana, ki po njegovem ne sodijo v partnerski odnos. Zver je EU tudi pozval, naj okrepi pomoč Makedoniji. V nasprotnem primeru grozi ne samo nov migrantski val po balkanski poti, ampak tudi nov konflikt.
Pomisleki glede zatiranja svobode govora in kršenja pravic v Turčiji Številni poslanci so bili kritični do dogovora in so znova izrazili pomisleke glede njegove skladnosti z evropskimi zakoni in mednarodnim pravom. Opozorili so na potrebo po boljši zaščiti migrantov, ki bodo vrnjeni v Turčijo. Veliko kritik je bilo slišati tudi na račun kršenja pravic in zatiranja svobode govora v Turčiji. Glede vizumske liberalizacije za turške državljane pa so opozorili, da mora država izpolniti vsa merila, če naj bo deležna te ugodnosti."
http://www.rtvslo.si/begunska-kriza/ek-za-bolj-posteno-porazdelitev-azilantov-ceska-proti-predlogom/389920,azilant,473,"
					6. april 2016 ob 08:02,zadnji poseg: 6. april 2016 ob 21:48
					Bruselj - MMC RTV SLO, STA","
T. J., A. V.
",EK za bolj pošteno porazdelitev azilantov; Češka proti predlogom,"Evropska komisija (EK) je predlagala dve možnosti za reformo evropskega azilnega sistema, ki naj bi zagotovil bolj pošteno porazdelitev prosilcev za azil v EU-ju.
Prva pomeni dopolnitev sedanjega sistema, druga je korenitejša, obe pa predvidevata avtomatsko razporeditev prosilcev za azil med članice EU-ja.
Prva predlagana možnost je dopolnitev veljavnega sistema z varovalom za zagotovitev poštene porazdelitve bremen. Če bi število prosilcev za azil preseglo predhodno določen prag za državo, bi presežek po določenem ključu porazdelili med druge članice.
Druga možnost pa predvideva korenito reformo s ključem za porazdelitev prosilcev za azil med članice na podlagi velikosti in ekonomske moči države ter njene absorpcijske zmožnosti z osrednjo vlogo evropskega azilnega urada.
Azilna politika EU-ja temelji na dublinskem sistemu Reforma evropskega azilnega sistema je nujna, saj so veljavna evropska pravila oziroma t. i. dublinski sistem, ki predvideva predložitev in obravnavo prošnje za azil v prvi vstopni članici, ob zaostritvi begunske krize lani povsem odpovedali. Za veliko večino prebežnikov v Evropo je bila namreč prva vstopna točka Grčija, ki migracijskega toka ni zmogla obvladati, tako da so prebežniki v glavnem nenadzorovano nadaljevali pot skozi druge članice Unije do glavnih ciljev, Nemčije in Švedske.
Notranji ministri o predlogih predvidoma 21. aprilaOmenjeni dve možnosti sta le košček azilne sestavljanke. Komisija predlaga tudi vrsto ukrepov za nadaljnjo uskladitev azilnih postopkov in standardov za zagotovitev enakih pogojev v vsej Evropi ter zmanjšanje nedovoljenih sekundarnih gibanj. Komisija bo za zagotavljanje zakonitih in varnejših migracijskih poti v prihodnjih mesecih pripravila še številne ukrepe, ki vključujejo strukturirani sistem preselitev, reformo direktive o modri karti in akcijski načrt o integraciji. Notranji ministri članic unije bodo o predlogih predvidoma razpravljali 21. aprila.
Sobotka: Početje EK je kontraproduktivno Predlagane spremembe azilnega sistema je že zavrnil češki premier Bohuslav Sobotka. Kot je poudaril v sporočilu za javnost, je predlog uvedbe mehanizma za razdelitev prosilcev za azil popolnoma nesprejemljiv za češko vlado. ""Velik del držav članic, vključno z našo državo, je že večkrat zavrnil takšne ideje in meni, da je kontraproduktivno, da komisija znova daje na mizo mrtev projekt kvot,"" je dodal. Po njegovih besedah je minulo leto jasno pokazalo, da delitev beguncev ne prispeva k rešitvi krize, temveč, nasprotno, spodbuja begunce, da prihajajo v Evropo.
Nemčija bi maja lahko odpravila nadzor na mejiMedtem je nemški notranji minister Thomas de Maiziere dejal, da bi Nemčija lahko sredi maja začasno odpravila nadzor na meji, ki ga je uvedla septembra lani s ciljem zajezitve velikega števila prebežnikov, če se bo njihovo število še naprej zmanjševalo. ""Nadzora na mejah ne bi podaljšali po 12. maju, če bi število beguncev ostalo tako majhno,"" je povedal za avstrijsko javno radiotelevizijo ORF. To je povedal po srečanju notranjih ministrov iz nemško govorečih držav na Dunaju.
Začasni nadzor na meji z Avstrijo je Nemčija uvedla septembra lani, ko je dnevno v državo prihajalo več kot 10.000 prebežnikov. Nemčija je lani sprejela rekordnih 1,1 milijona beguncev."
http://www.rtvslo.si/begunska-kriza/prvi-solski-dan-za-begunske-otroke-ki-bivajo-v-logatcu/389777,azilant,399,"
					4. april 2016 ob 12:13
					Logatec - MMC RTV SLO, Televizija Slovenija","
Barbara Renčof/TV Slovenija
","Prvi šolski dan za begunske otroke, ki bivajo v Logatcu","Osem otrok iz Afganistana je zjutraj prvič prišlo k pouku na Osnovno šolo Tabor Logatec, dva bosta obiskovala Osnovno šolo 8 talcev Logatec. Na obeh šolah so jih lepo sprejeli.
Otroci na OŠ Tabor Logatec so nove sošolce pozdravili in jim zapeli nekaj pesmic. Vrstniki iz Afganistana pa so se že odlično odrezali pri pozdravu v slovenščini. Vodstvo šole je otroke seznanilo z osnovnimi pravili, ki veljajo v šoli. Pri začetnih urah imajo pomoč prevajalca, Ramina Shadanija, Iranca, ki že šest let živi v Sloveniji in študira v Ljubljani. Pravi, da sta za begunske otroke zelo koristna vključevanje v šolski sistem in socializacija, pri tem je izjemno pomembno, da se naučijo jezika. Učili se bodo tako slovenščine kot tudi angleščine.
Ravnateljica OŠ Tabor Logatec Miša Stržinar pravi, da pri uvajanju ne bodo hiteli: ""Predvsem se bomo tega lotili zelo postopno, načrtno in mirno. Želimo, da se afganistanski otroci navadijo na naše okolje, na nas in mi na njih, na njihove navade in kulturo.""
Logaški šolarji pa so o vrstnikih iz Azije že veliko slišali, tako od staršev kot od učiteljev. Drugošolka Tinka je povedala, da smo Slovenci sprejeli družine, ki so zbežale od doma, ker je tam vojna, in da je prav, da jim pomagamo. Danijel pa je dodal, da so begunski otroci zdaj prišli na šolo, ker se želijo učiti, tako kot so se doma, v svoji domovini.
Osemletni Khosro Nikbin je vrstnike navdušil s pozdravom ""dober dan"" v slovenščini. Seyed Mahdi pa je v farsiju navdušeno dodal, da se veseli šole in da mu je zelo všeč.
Dve šoli v Logatcu – Tabor in 8 talcev - bi sicer moralo skupaj obiskovati 15 otrok, a je družina iz Irana, ki ima pet otrok, v petek zapustila Logatec in odšla proti Nemčiji. S tem so si naredili veliko škode, saj se bo zaradi odhoda iz naše države azilni postopek za njih ustavil in če jih bo katera izmed evropskih držav vrnila v Slovenijo, jih čaka le še obvezna vrnitev domov.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/slovenija/sds-predlaga-referendum-o-prosilcih-za-azil-oster-odziv-nekaterih-strank/387404,azilant,746,"
					4. marec 2016 ob 15:33
					Ljubljana - MMC RTV SLO, STA","
G. C.
","SDS predlaga referendum o prosilcih za azil, oster odziv nekaterih strank","Ali naj DZ sprejme zakonodajo, v kateri bo določeno, da letno število prosilcev za mednarodno zaščito ne presega števila prošenj za mednarodno zaščito v letu 2015, bi bilo vprašanje na posvetovalnem referendumu, ki ga predlaga SDS.
Poslanska skupina SDS-a predlaga razpis posvetovalnega referenduma o nastanitvah migrantov v Sloveniji, ki bi bil izveden na celotnem območju države.
Poslanec SDS-a Vinko Gorenak je pojasnil, da gre za referendum na podlagi 26. člena zakona o referendumu in ljudski iniciativi, ki ga DZ sprejme z navadno večino glasov poslancev. Po morebitnem glasovanju o referendumu bi šele lahko bil sprejet zakon oz. spremembe zakona, v tem primeru najverjetneje zakona o mednarodni zaščiti, je pojasnil poslanec. DZ bo sicer prav danes opravil tretjo obravnavo omenjenega zakona oz. ga predvidoma potrdil.
Gorenak je spomnil, da so državljani glede nastanitve prosilcev za azil razdeljeni, vlada pa po njegovem mnenju uspešno prikriva tudi stroške prosilcev za azil. ""Zato je prav, da vladajoča koalicija prisluhne tistim, ki so jo postavili na oblast,"" je prepričan.
SDS bi se torej pri državljanih posvetoval o tem, ali število prosilcev za azil omejiti z zakonom, kar pa po Gorenakovih besedah ni tako kot v nekaterih drugih državah, ki prosilcev za azil sploh ne sprejemajo. Položaj glede tega je v Evropi zelo različen. Po Gorenakovih ocenah predlog SDS-a na eni strani omogoča najvišjo stopnjo demokracije, na drugi strani pa ne prepoveduje sprejemanja prosilcev za azil.
V letu 2015 je za azil v Sloveniji po podatkih MNZ-ja zaprosilo 277 ljudi.
DZ: Gre za kompleksno tematiko""V kabinetu predsednika Državnega zbora smo predlog za razpis posvetovalnega referenduma prejeli. Predsednik Državnega zbora bo predlog, če ta izpolnjuje formalne pogoje, v skladu s Poslovnikom Državnega zbora dodelil matičnemu delovnemu telesu in Zakonodajno-pravni službi. Gotovo pa gre za kompleksno tematiko, ki jo je treba natančno preučiti, pri čemer želimo poudariti, da mora biti vsak predlog, ki ga kdor koli predlaga, v skladu z Ustavo Republike Slovenije in v okviru pristojnosti Državnega zbora,"" so sporočili z DZ-ja.
Ostri strankarski odziviTudi v SMC-ju menijo, da morajo pri predlogu za razpis posvetovalnega referenduma pristojni najprej preveriti, ali izpolnjuje vsebinske in procesne pogoje za nadaljevanje postopka za razpis referenduma. Število azilantov in prosilcev za azil je v Sloveniji eno najnižjih v vseh državah EU-ja, zato je po njihovem mnenju ta predlog v prvi vrsti politična poteza in ne skrb za varnost državljanov.
Vodja poslanske skupine DeSUS-a Franc Jurša je povedal, da stališča do predloga uradno še nimajo, a zagotavlja, da ga ne bodo podprli. Ocenil je namreč, da je to zapravljanje davkoplačevalskega denarja, saj gre za posvetovalni referendum, ter da to le razdvaja državljane.
""Če je v SDS-u še kaj duha Jožeta Pučnika, bodo ta predlog še danes umaknili,"" pa meni poslanec SD-ja Jan Škoberne, ki meni, da gre za še eno zlorabo instituta referenduma SDS-a z namenom, da se degradira človekovo dostojanstvo in ""poseže v našo dolžnost, da pomagamo tistim, ki bežijo pred vojno"".
SD in tudi druga politična javnost se morajo po Škobernetovem mnenju odločno opreti temu, da bi ""fašistoidne ideologije skozi glavna vrata, tudi skozi referendumsko iniciativo, vstopale v slovenski politični prostor"".
Poslanec SD-ja Matjaž Nemec pa je spomnil na ugotovitve in poziv komisije DZ-ja za nadzor obveščevalnih in varnostnih služb glede nestrpnosti in sovraštva. Med drugim komisija pričakuje, da bodo javni funkcionarji odločno zavračali in obsojali spodbujanje k sovraštvu in nestrpnosti, diskriminaciji manjšin ali določenih skupin ljudi.
Poslanec ZL-ja Matej T. Vatovec je predlog ocenil kot jasen izraz tega, da ta stranka nima nikakršnih zadržkov pri načinih, kako priti na oblast. Po njegovih besedah gre za lomljenje kopij na plečih najšibkejših, v zgodovini pa smo že lahko videli, kaj so takšne situacije prinesle.
Vatovec je tudi dejal, da zaznavajo skrajni porast metod, ki jih uporablja SDS, rasistične govorice in razširjanja ksenofobije. ""Ne govorimo več o konservativni drži SDS-a ali drži v smeri ljudskih strank, pač pa o retoriki, ki jo uporabljajo skrajne ksenofobne in neonacionalistične stranke,"" je prepričan Vatovec, ki še ocenjuje, da lahko takšen predlog dobi podporo v DZ-ju le, če se SDS poveže s SMC-jem. V največji vladni stranki se sicer še niso odzvali na predlog referenduma.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/zelena-luc-za-nastanitev-beguncev-v-logatcu-vendar-le-pod-dolocenimi-pogoji/387066,azilant,258,"
					1. marec 2016 ob 07:37
					Logatec - MMC RTV SLO, STA","
G. C.
","Zelena luč za nastanitev beguncev v Logatcu, vendar le pod določenimi pogoji","Občinski svet Logatca je na izredni seji podprl sklepe, s katerim ob določenih pogojih soglaša z nastanitvijo beguncev v tamkajšnji azilni dom, ki ga bodo morali varovati policisti.
Župan Občine Logatec Berto Menard je povedal, da sprejeti sklepi dovoljujejo nastanitev beguncev v azilnem domu v Logatcu, vendar le za določen čas. Tako naj bi nastanili le družine z majhnimi otroki, ki prihajajo z ogroženih vojnih območij, nikakor pa ne ekonomskih migrantov. Najprej naj bi v Logatcu namestili 50 beguncev, po določenem času brez kakršnih koli težav pa bi lahko nastanili do 108 beguncev.
Za red in mir bodo morali znotraj azilnega doma skrbeti varnostniki, azilni dom pa zunaj varovati policisti. Azilantom bodo morali omogočiti učenje slovenskega jezika in druge dejavnosti. Ko bodo begunski otroci znali dovolj slovensko, jih bodo ob ustreznem obveščanju domačinov lahko vključili tudi v krajevno šolo in vrtec. Vse finančne obveznosti pa mora prevzeti država.
Tarča: Stampedo ideoloških strahovKam nas lahko privede eksplozivna mešanica strahov in ideologije, ki nas je zapljusnila ob migrantski krizi? Kaj nam o družbi, odnosih, vrednotah in nas samih pove preplah zaradi šestih otrok z vojnih žarišč? Kako ustaviti stampedo strahu?
Potrjeni goste (do zdaj): Aleksander Zadel, Nina Zidar Klemenčič, Janez Juhant, Mitja Čander
""Svetniki so na seji poudarili, da se morajo državni organi držati dogovora, sprejetih sklepov občinskega sveta, da jim bodo občani Logatca lahko ponovno zaupali,"" je še dejal Menard, ki je tudi pojasnil, da v Logatcu doslej še niso nastanili nobenega begunca.
Na seji so bili tudi predstavniki ministrstva za notranje zadeve in predsednik državnega zbora Milan Brglez."
http://www.rtvslo.si/slovenija/v-ljubljano-prispeli-prvi-prosilci-za-azil-v-logatcu-protestni-shod/386543,azilant,640,"
					23. februar 2016 ob 16:12,zadnji poseg: 23. februar 2016 ob 21:06
					Ljubljana - MMC RTV SLO, Televizija Slovenija, STA","
G. K.
",V Ljubljano prispeli prvi prosilci za azil; v Logatcu protestni shod,"V samski dom na Kotnikovi ulici v Ljubljani je prispela prva skupina prosilcev za mednarodno zaščito v naši državi. V Logatcu je bil večerni protest proti azilnemu domu.
Prihajajo predvsem iz držav, za katere se je balkanska pot zaprla. Na primer iz Nigerije, pa iz Irana, kjer je postalo nevarno za povratnika, ki je v času prebivanja v Ameriki spremenil svojo vero, je za TV Slovenija povedal eden izmed prosilcev. ""Sem iz Irana, ampak odraščal sem v Ameriki, v Los Angelesu,"" je še povedal Iranec, ki je pritrdil, da bo zaprosil za azil v Sloveniji, saj mu je tukaj všeč in si želi ostati. ""To je zelo lepa država in ni prav veliko ljudi naokoli, ljudje pa so prijazni. To je vse, kar potrebujem,"" je sklenil. V dom na Kotnikovi, ki sprejme 90 ljudi, so tako nastanili 40 prosilcev za azil.
Azilantski dom v Ljubljani obstaja že od časov vojn v nekdanji Jugoslaviji, in sicer na cesti v Gorice, kjer je prostora za okoli 200 ljudi, na Kotnikovi pa za 90. Naloga krajevne skupnosti je, da se prebežniki uspešno vključijo v okolico, nam je povedal vodja mestnega oddelka za civilno obrambo in zaščito Robert Kus: ""Kar se tiče lokalne skupnosti, je njihova naloga pomoč državi pri vključevanju teh ljudi v izobraževalne sisteme, tu gre predvsem za otroke, in zagotavljanje zdravstvene oskrbe.""
Spomnimo, da je vlada na včerajšnji dopisni seji sprejela sklep o ustanovitvi dveh podružnic azilnega doma. Za podružnici je določila samski dom na Kotnikovi ulici v Ljubljani in prostore izobraževalnega centra za zaščito in reševanje v Logatcu. Odzivi na sklep vlade so različni. Od sprejemanja do nasprotovanja zaradi premajhne informiranosti.
.
.Slovenija je pred kratkim razširila seznam varnih izvornih držav, iz katerih prebivalci, razen v izrednih primerih, niso upravičeni do azila. Dodane države so Bosna in Hercegovina, Črna gora, Kosovo, Makedonija, Srbija, Bangladeš, Turčija, Egipt, Tunizija, Maroko in Alžirija. Vladni načrt za primer povečanja prošenj za mednarodno zaščito predvideva povečanje namestitev za največ 900 prosilcev. Trenutno jih lahko Azilni dom na ljubljanskem Viču sprejme nekaj več kot 200, z obema izpostavama Kotnikova in Logatec še enkrat toliko, je poročala TV Slovenija..
.
Protestni shod v LogatcuTudi v Logatcu že imajo izkušnje s prebežniki, vendar si želijo več informacij o načrtih za azilni center. Zato so krajani pripravili večerni protestni shod proti vzpostavitvi azilnega centra. Župan Berto Menart je bil o vsem skupaj seznanjen bolj posredno: ""Sem na strani naših občanov, ker moram kot župan ščititi lokalno skupnost. Zaupam našim organom, ministrstvu za notranje zadeve, da bodo poskrbeli za varnost.""
Domačine skrbi predvsem, da bodo v njihovi bližini naselili skupine prebežnikov, ki se vračajo iz Evrope. Zaradi načrtovanega centra se čutijo ogrožene, so izpostavili krajani. Po besedah udeleženca shoda Mitje Prosena so se za protest odločili na podlagi informacij iz medijev. Na območju, kjer je predvidena izpostava azilnega doma, živijo večinoma družine z majhnimi otroki, zato ta lokacija po mnenju krajanov ni primerna, je pojasnil.
Krajani: ""Nočemo drugod zavrnjenih prebežnikov""Krajani Logatca niso absolutno proti prebežnikom iz ranljivih skupin, kot so družine z otroki, nikakor pa v svoji bližini ne želijo prebežnikov, ki so jih zaradi različnih razlogov, tudi nasilnih dejanj, zavrnile druge države, je pojasnil Prosen.
Občina Logatec je bila o domnevni vzpostavitvi izpostave azilnega doma obveščena prek sredstev javnega obveščanja, odločitev pa naj bi sicer izhajala že iz samega kontingenta načrta vlade glede reševanja prebežniške problematike. Do zdaj sicer niso prejeli še nobenega uradnega sporočila, so navedli na spletni strani občine.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/slovenija/zaradi-sestih-prebeznikov-mlajsih-od-15-let-obsedno-stanje-v-dijaskem-domu-kranj/386511,azilant,1009,"
					23. februar 2016 ob 11:26,zadnji poseg: 23. februar 2016 ob 18:49
					Kranj - MMC RTV SLO, STA","
A. Č., G. K.
","Zaradi šestih prebežnikov, mlajših od 15 let, ""obsedno stanje"" v dijaškem domu Kranj","Ministrstva so kot eno izmed možnosti nastanitve mladoletnih prebežnikov predlagala Dijaški in študentski dom Kranj, kar pa je naletelo na buren odziv staršev.
Mladoletni prebežniki, ki nimajo spremstva odraslih in so v Sloveniji prosili za azil, so do zdaj navadno bivali v centru za tujce ali azilnem domu, ob pričakovanem povečanju števila prebežnikov pa jim želijo oblasti najti drugo namestitev. V ta namen so si ministrstva, pristojna za reševanje problematike, ogledala več dijaških domov. V nekaterih izmed njih so bili ti otroci že nastanjeni, z njimi so imeli dobre izkušnje, je ocenila ravnateljica omenjenega doma, Judita Nahtigal.
Dijaški in študentski dom Kranj ima po njenih navedbah več stavb, nastanjeni pa bi bili v stavbi, kjer dijakov ni. Na kranjski občini so pojasnili, da gre za tretje nadstropje študentskega doma. Nahtigalova je pred odločitvijo zato želela govoriti s starši njihovih dijakov in organizirala sestanek.
Za MMC je Nahtigalova povedala, da je vabila poslala staršem vseh njihovih 66 dijakov, odzvalo se jih je 20. In takoj ko je v četrtek poslala vabila, je že začela dobivati odzive staršev, ki so vabilo posredovali občini Kranj, gimnaziji Franceta Prešerna in Smučarski zvezi Slovenije (SZS). V domu namreč biva veliko dijakov s statusom športnika, ki se ukvarjajo z zimskimi športi in tako je bilo po besedah Nahtigalove že v petek ""obsedno stanje"".
Občina namreč ni bila obveščena o načrtih oblasti, saj ni bila sprejeta še nobena odločitev. Pred sestankom sta ravnateljico zato po njenih besedah obiskala predstavnika občine, ki sta se z njo želela dogovoriti, kako preprečiti naselitev, ker so odklonilno stališče do nastanitve kakršnih koli begunskih centrov v kranjski občini sprejele vse svetniške skupine v kranjskem mestnem svetu.
Nasprotovanje nastanitvi otrok sta zanikali kranjski SMC in SD.
Iz SMC-ja so sporočili, da njihova svetniška skupina v mestnem svetu kranjske občine nikoli ni podprla kakršnegakoli sklepa, ki bi odražal odklonilno stališče do migrantskih centrov v njihovi občini. Svetniška skupina SMC je glede namestitvenih in migrantskih centrov vedno zavzemala držo podpore in zaupanja v odločitve vlade, so povedali.
""Ti ljudje prihajajo iz hude stiske in kot taki morajo biti deležni naše solidarnosti. Solidarnosti, ki bi si je tudi mi želeli, če bi bile vloge obrnjene. V primeru nastanitve mladoletnih oseb brez staršev pa mora solidarnost prerasti v skrb,"" so se na hude reakcije odzvali v kranjskem odboru SMC-ja.
Tudi v kranjskem SD-ju so podobnega mnenja, saj je njegov predsednik Jani Černe ocenil, da nekateri med ljudi sejejo strah in tako nabirajo politične točke. ""Posebej neprimerno pa je, da bi na podlagi vseh neutemeljenih strahov zavračali mladoletne begunce in s tem pozabili na človekove pravice in dostojanstvo,"" je poudaril Černe.
Naselitvi nasprotuje tudi SZS, češ da bi dijaški dom s prihodom prebežnikov dobil stigmo azilantskega doma, kar bi dijake odvrnilo od vpisa na gimnazijo in treniranja v SZS-jevem panožnem centru, je pojasnila ravnateljica.
SZS zanika nasprotovanjeIz Smučarske zveze Slovenije (SZS) so v odzivu odločno zanikali, da bi nasprotovali naselitvi mladoletnih prebežnikov v Dijaški dom Kranj. Zveze ni nihče po uradni poti vprašal za mnenje, do tega problema pa se tudi ne bodo opredelili. ""Morda je kdo mnenja, da lahko zaradi izjemnih športnih uspehov, ki jih imamo, rešimo vse težave v državi. A žal ni tako"", je za MMC pojasnil predstavnik za stike z javnostjo Tomi Trbovc.
Solidarnost na daljavoPo besedah Nahtigalove je bil ponedeljkov sestanek s starši precej buren. Pričakovala je sicer vprašanja v zvezi z varnostjo in nadzorom, nekatera vprašanja v zvezi s tem so tudi bila upravičena, a staršev se ni dalo prepričati z nobenim argumentom, nekateri strahovi pa so bili absurdni.
Dodala je, da so bili tam tudi predstavniki ministrstev za notranje zadeve, izobraževanje in delo ter tudi vodja ljubljanskega azilnega centra, ki so pojasnili, da gre za začetek le za šest otrok, mlajših od 15 let, a ni nič pomagalo. Starši so zagrozili celo z izpisom otrok iz dijaškega doma, če bi mladoletne prebežnike tja vseeno namestili.
Nekateri starši so sicer izrazili sočutje s prebežniki, a so hkrati dejali, da jih ne želijo tukaj, kar je Nahtigalova opisala z besedami ""solidarnost na daleč"". Tudi 24 profesorjev gimnazije Franceta Prešerna je prispevalo svoje podpise pod ostro nasprotovanje nastanitvi prebežnikov v dom. ""Enotno mnenje prisotnih staršev dijakov je bilo, da so proti nastanitvi mladoletnih prosilcev za azil,"" so zapisali na občini.
Raje bi jih videli v LjubljaniZaradi vsesplošnega neodobravanja ""ni bil noben sklep sprejet, nobena obljuba dana, noben korak naprej narejen"", je dejala Nahtigalova in pojasnila, da bodo oblasti še naprej iskale primerne lokacije za namestitev. Na kranjski občini ob tem menijo, da bi bila primernejša lokacija v azilnem domu v Ljubljani, kjer so prisotne tudi vse strokovne službe, ki se ukvarjajo s to problematiko.
Po besedah Nahtigalove so jo starši tudi vprašali, ali je bila v to situacijo prisiljena, a jim je pojasnila, da ni bilo nobenih pritiskov. Misli, da so izgubili lepo priložnost za vzgojo strpnosti, za katero morajo kot vzgojno-izobraževalna ustanova skrbeti: ""Staršem sem rekla, da bo družba prihodnosti multikulturna, če mi to hočemo ali ne."" Za MMC je sicer povedala še, da je odziv ni presenetil, presenetila pa jo je njegova silovitost.
Varuh: Gre za pomanjkanje človečnostiOtroci brez spremstva so ena najranljivejših skupin, ki trenutno niti ne vedo, kje so njihovi sorodniki, so opozorili iz urada varuha človekovih pravic. Strah pred temi otroki po njihovem mnenju izkazuje pomanjkanje človečnosti, ""zato pristojnim državnim organom predlagajo, naj primerne prostore za nastanitev otrok poiščejo v sredinah, ki jih bodo pripravljene sprejeti z razumevanjem"".
Prostori centra za tujce v Postojni in azilnega doma v Ljubljani niso najprimernejši za namestitev otrok brez spremstva, zato podpirajo prizadevanja, da se najdejo dodatne lokacije, ki bodo otrokom omogočile uresničitev vseh pravic, ki jim pripadajo na podlagi Konvencije o otrokovih pravicah.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/begunska-kriza/anketa-podpora-zaostrovanju-ukrepov-proti-prebeznikom/386404,azilant,365,"
					22. februar 2016 ob 07:54
					Ljubljana - MMC RTV SLO, STA","
G. C.
",Anketa: Podpora zaostrovanju ukrepov proti prebežnikom,"Večina vprašanih v anketi Dela podpira drastično omejevanje prihoda prebežnikov v Evropo, pa tudi predlog, da se za prebežnike povsem zapre makedonsko-grška meja.
Na vprašanje, ali podpirajo politiko drastičnega omejevanja begunskega oziroma migrantskega toka v Evropo, je 39 odstotkov vprašanih odgovorilo, da jo podpirajo, 15 odstotkov pa, da jo zelo podpirajo. Ne podpira je 21 odstotkov vprašanih, sploh ne podpira pa pet odstotkov. Neodločenih je bilo 13 odstotkov, sedem odstotkov pa je izbralo odgovor ne vem.
Dobri dve petini anketirancev, 41 odstotkov, podpira zaostrovanje azilantske politike z različnimi ukrepi, kot so odvzem premoženja, ukinitev podpore in hitrejša zavrnitev. 32 odstotkov zaostrovanja ne podpira, 25 odstotkov pa jih je odgovorilo z ne vem. Dva odstotka sta izbrala odgovor drugo.
Predlog, da se meje na makedonsko-grški meji povsem zaprejo za prebežnike, podpira 54 odstotkov vprašanih, 25 odstotkov pa ne. 18 odstotkov jih odgovora ni vedelo, trije odstotki pa so izbrali odgovor drugo.
32 odstotkov vprašanih je kot najbolj problematično opredelilo brezposelnost, 20 odstotkov povečanje števila beguncev v Evropi, 14 odstotkov naraščanje političnega ekstremizma, 13 odstotkov pa globalno segrevanje. Ohlajanje svetovnega gospodarstva se zdi najbolj problematično sedmim odstotkom vprašanih, pojav ksenofobije pa le šestim odstotkom.
42 odstotkov anketirancev na prihodnost EU-ja ne gleda niti optimistično niti pesimistično. 28 odstotkov jih je optimističnih, 26 pa pesimističnih. Štirje odstotki vprašanih odgovora niso vedeli.
Kakšna je vloga Angele Merkel?Vlogo nemške kanclerke Angele Merkel v begunski krizi 28 odstotkov vprašanih ocenjuje kot niti pozitivno niti negativno, 27 odstotkov kot negativno, 18 odstotkov jih je menilo, da je njena vloga pozitivna, 14 pa, da je zelo negativna. Kot zelo pozitivno jo je opredelil le en odstotek vprašanih, 12 odstotkov vprašanih pa je izbralo odgovor ne vem.
Javnomnenjsko raziskavo je na vzorcu 400 anketirancev med 15. in 18. februarjem opravil oddelek za tržne raziskave Delo Stik.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/svet/danska-zeli-prosilcem-za-azil-zaracunavati-nastanitev-in-nacrtuje-odvzem-vrednih-predmetov/383282,azilant,480,"
					13. januar 2016 ob 11:35,zadnji poseg: 13. januar 2016 ob 11:40
					København - MMC RTV SLO","
B. V.
",Danska želi prosilcem za azil zaračunavati nastanitev in načrtuje odvzem vrednih predmetov,"Danska vlada je zagotovila parlamentarno podporo za zakon, ki bo močno omejil pravice prosilcev za azil. Tako jim bodo odvzeti vredni predmeti, s katerimi bodo plačali nastanitev v času postopka.
Nova zakonodaja naj bi bila sprejeta še danes, Združeni narodi pa so opozorili, da bi lahko podžgala ksenofobijo in strah. Predlog zakona sicer predvideva, da bodo morali prosilci za azil, ki bodo prišli v državo z več kot 10.000 kronami (okoli 1.300 evrov), s ""presežnim"" denarjem plačati svoje bivanje, poroča britanski Guardian.
Po kritikah na račun prejšnjega osnutka zakona prosilcem za azil ne bodo odvzeti predmeti s sentimentalno vrednostjo, kot so recimo poročni prstan ali predmeti, ki naj bi bili potrebni, kot je ura. V sporu glede tega, ali ima kakšen predmet sentimentalno vrednost, naj bi imel zadnjo besedo prosilec za azil, je dejal tiskovni predstavnik danske vlade Marcus Knuth.
Pojavile so se že primerjave med novim zakonom, ki je bil predstavljen že decembra, in obravnavo Judov v času holokavsta. Kot smo poročali decembra, je recimo raziskovalec Zachary Whyte, ki se na Univerzi v Københavnu ukvarja s problematiko azilantov in integracijo, dejal, da ima ideja zaplembe nakita ljudem, ki bežijo z določenega območja, grenak priokus Evrope, v kateri so nacisti Judom in drugim skupinam zaplenili nakit in vrednejše predmete. Knuth je te primerjave zavrnil kot ""nore"". Kot je dejal, veljajo podobni zakoni tudi za danske državljane, ki prejemajo socialno pomoč. ""Zgolj uveljavljamo enaka pravila, kot veljajo za danske državljane, ki želijo prejeti denar od danske vlade,"" je dejal.
Kot piše Guardian, gre za še eno potezo desnosredinske vlade, ki ne želi izpolniti svojih obveznosti do beguncev. Prejšnji mesec je premier Lars Lokke Rasmussen tako pozval k prenehanju veljave konvencije ZN-a o beguncih iz leta 1951, ki je nastala po holokavstu. V ZN-u so takrat v odzivu sporočili, da bi se s tem odrekli tisočletnemu človeškemu razvoju.
Odvzem vrednosti ni edini problemDanski zagovorniki pravic beguncev medtem opozarjajo, da vsebuje nova zakonodaja še hujše vidike kot odvzem vrednosti beguncev. Če bo zakon sprejet, bo tako večini beguncev iz Sirije preprečil dodelitev zatočišča za več kot leto dni. Da bi bili do tega upravičeni, bi morali dokazatim, da so v Siriji ogroženi ravno oni.
Starši, ki bi prišli v državo brez otrok, bi morali po novem čakati najmanj tri leta, preden lahko zaprosijo za združitev z družino, kar je po mnenju kritikov posebej kruta določba. To bi lahko pomenilo, da bi bile družine ločene tudi po pet let. Najprej morajo prosilci čakati na odobritev prošnje za azil, nato morajo čakati tri leta, nato šele lahko zaprosijo za združitev z družino.
Danska je leta 2015 sprejela okoli 20.000 prosilcev za azil, kar je dva odstotka števila lani prispelih prosilcev v Evropo. Danska je nedavno poostrila nadzor na meji z Nemčijo, tudi Nemčija pa je svoji južni meji začela zavračati prebežnike. Dnevno jih Avstriji vrne do 200. Decembra jih je vračala po 60 na dan."
http://www.rtvslo.si/begunska-kriza/bavarski-premier-bi-na-leto-sprejel-najvec-200-tisoc-azilantov/382516,azilant,167,"
					3. januar 2016 ob 17:40,zadnji poseg: 3. januar 2016 ob 18:02
					München - MMC RTV SLO, STA","
To. G.
",Bavarski premier bi na leto sprejel največ 200 tisoč azilantov,"Nemčija ima zmogljivosti za največ 200.000 prosilcev za azil na leto, je zatrdil bavarski premier in predsednik Krščansko-socialne unije (CSU) Horst Seehofer.
Nemčija je sicer samo lani sprejela več kot milijon prosilcev za azil, CSU pa se močno zavzema za postavitev zgornje meje števila prosilcev za azil, ki jih Nemčija lahko sprejme.
""Omejevanje števila prebežnikov mora biti glavni cilj v letu 2016,"" je Seehofer dejal pred letnim kongresom CSU-ja, ki bo ta teden in se ga bosta udeležila tudi Merklova in britanski premier David Cameron.
Lani petkrat več prošenj za azil kot običajnoPo njegovih besedah je 200.000 prebežnikov na leto premagljiva številka, ki bi tudi omogočala ustrezno integracijo. ""Vse, kar je več, je zame čezmerno,"" je pripomnil vodja CSU-ja in opozoril pred prihodom 1,5 milijona prebežnikov v Nemčijo letos, če ne bo ukrepov za zajezitev migrantskega vala.
Merklova do zdaj ni želela postaviti zgornje meje glede sprejema prebežnikov. V Nemčijo je lani prišlo skoraj 1,1 milijona prosilcev za azil, kar je okoli petkrat več kot leto prej."
http://www.rtvslo.si/lokalne-novice/montazni-objekti-za-azilantske-centre-prinesli-poslovni-uspeh-trebanjskemu-podjetju/382095,azilant,377,"
					27. december 2015 ob 14:58,zadnji poseg: 27. december 2015 ob 15:26
					Trebnje - MMC RTV SLO, STA","
T. H.
",Montažni objekti za azilantske centre prinesli poslovni uspeh trebanjskemu podjetju,"Izdelovalec montažnih modularnih objektov in bivalnih zabojnikov Rem iz Trebnjega si - tudi na račun zabojnikov, ki jih izdeluje za nemške begunske centre - letos obeta približno 29 milijonov evrov prihodka.
Direktor podjetja Igor Kastelic je pojasnil, da Rem svoje montažne objekte prodaja po vsej Evropi, predvsem v Nemčiji, Avstriji, Švici, na Madžarskem in v skandinavskih državah, nekaj kupcev imajo tudi v neevropskih državah. Njihov največji kupec s približno tretjino odkupa je sicer njihov sosed Trimo, ki ima kupce tudi na drugih celinah.
Največje povpraševanje po njihovih izdelkih pa od junija letos vlada za montažne objekte, ki jih pretežno v Nemčiji uporabljajo za gradnjo azilantskih domov. Sicer je prodaja na nemškem in švicarskem trgu zrasla tudi pri Removih drugih objektih, je dodal.
Glede prihodnjega leta pa je napovedal, da pričakujejo še za približno petino boljšo rast prodaje montažnih objektov za azilantske domove in druge potrebe.
Dobre napovediLetos v Remu pričakujejo približno dva milijona evrov čistega dobička, hkrati pa se jim dobro poslovanje obeta tudi prihodnje leto, saj so zanj že 80-odstotno razprodani.
Podjetje tudi zaposluje. Letos so tako število zaposlenih s 135 zvišali na nekaj manj kot 160, hkrati imajo zaposlenih približno 40 agencijskih delavcev. Glede na dober poslovni uspeh so delavcem letos izplačali trinajsto plačo in pol štirinajste, obetajo pa si lahko tudi regres v najvišjem mogočem znesku.
Prihodnje leto nameravajo še naprej zaposlovati, vendar v manjšem obsegu kot letos. Za določen čas naj bi zaposlili od 20 do 25 delavcev, na območju trebanjske industrijske cone pa nameravajo povečati svoje proizvodne zmogljivosti in zgraditi dodatno, približno 8.500 kvadratnih metrov pokrivajočo proizvodno dvorano.
Za dodatno zemljišče bodo namenili približno dva milijona evrov, za preostali del naložbe pa še pet milijonov. Gradnjo nameravajo končati leta 2017, sicer pa v podjetju, ki se zaveda, da omenjena visoka rast ne bo dolgotrajna, veliko vlagajo tudi v svoj razvoj, je še povedal Kastelic.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/kultura/oder/begunske-zgodbe-na-nemskih-gledaliskih-odrih/381824,azilant,490,"
					23. december 2015 ob 13:05,zadnji poseg: 23. december 2015 ob 14:00
					Stralsund - MMC RTV SLO, Reuters","
N. Ar.
",Begunske zgodbe na nemških gledaliških odrih,"Nemški ustvarjalci so se na aktualno dogajanje odzvali s satirično gledališko igro Azilant v čudežni deželi, s katero opozarjajo, da življenje prosilcev za azil in beguncev v Nemčiji le ni ""raj na račun davkoplačevalcev"".Režiser predstave Asylant im Wunderland Heiko Ostendorf (tudi avtor v sodelovanju z iransko umetnico Shaghayegh Zafari) je želel predstaviti resničnejšo plat zgodbe nekaterih Nemcev, ki menijo, da prebežniki pri njih uživajo udobno življenje na njihov strošek. Realnost kaže, da milijoni prebežnikov, ki so letos prispeli v Nemčijo, le niso prispeli v raj, in odpira še druga vprašanja.
""Menijo, da begunci, ki so prišli v Nemčijo, doma niso imeli ničesar, da so živeli v kočah iz valovite pločevine in da bi morali biti hvaležni, da imajo v Nemčiji tekočo vodo. A to je neumnost. Ideja, da tu živijo v čudežni deželi – čeprav nekateri spijo v šotoriščih in v šolah –, je popolni nesmisel,"" je povedal Ostendorf.
Polet v pekel ali rajV predstavi spoznamo dva vladna uslužbenca, pristojna za migrante in begunce, ki s precejšnjo mero humorja v zgodbi na letališču iščeta begunce, ki bi lahko zapolnili naraščajoči primanjkljaj izkušenih delavcev v Nemčiji. Najdeta dva begunca z ustreznimi kvalifikacijami in ju pozdravita z vrtnicami, penino, pivom in kavo, nato pa jima ponudita prevoz z limuzino – direktno v luksuzen hotel. Na njuno presenečenje pa beguncev – Basima in Berschke – ta ponudba ne zanima. V Nemčiji živita že nekaj časa in njuna izkušnja je daleč od tega, kar jima vladna uslužbenca obljubljata. Tabla z urnikom vzletov in pristankov se hitro napolni z urnikom letal, ki pristajajo v ""peklu"", poleti v ""raj"" pa so odpovedani.
Zapor pravil, birokratov, zakonov in obrazcev V nadaljevanju spoznamo zgodbo Basime, ki je v domovini imela dobro službo, udobno stanovanje in se pogosto družila s prijatelji - življenje, neprimerljivo z životarjenjem s še osmimi ljudmi v majhni sobi nemškega begunskega doma, kjer podgane in ščurki niso redkost. Medtem ko so jo v domovini zaprli, ker se je borila za pravice žensk in homoseksualcev, življenje v Nemčiji opisuje kot ""zapor pravil, birokratov, zakonov in obrazcev"" in ga ocenjuje le kot malo boljše, zato se želi odpraviti v drugo državo.
Režiser je njen lik zasnoval na zgodbi svoje prijateljice iz Irana, prav tako pa je pri ustvarjanju predstave črpal iz izkušenj beguncev iz različnih držav, vse od Konga do Srbije.
Koristni in nekoristni""Želel sem dati glas beguncem, s katerimi sem govoril, in številnim drugim, ki ne govorijo nemško in se tu ne morejo izraziti,"" je povedal Ostendorf. Ogorčen je tudi nad razumevanjem prebežnikov kot koristne delovne sile in idejo o izbiri teh, ki bi jim država ponudila zaščito glede na njihovo tovrstno koristnost.
Svoje stališče do tega vprašanja je prelil tudi v prizor, v katerem igralca gledalce nagovorita z vprašanjem, ali so študirali pravo, ekonomijo, tehnične študije ali znanost in – katerega izmed gledalcev tudi ""deportirata"" zaradi njegove ali njene premajhne koristnosti. ""Kategorizirati ljudi, ki potrebujejo pomoč, v koristne ali neuporabne je nehumano,"" je prepričan Ostendorf."
http://www.rtvslo.si/svet/danska-vlada-zeli-beguncem-zapleniti-nakit-in-denar/381409,azilant,487,"
					17. december 2015 ob 20:57,zadnji poseg: 17. december 2015 ob 21:24
					Kobenhaven - MMC RTV SLO","
Katja Štok
",Danska vlada želi beguncem zapleniti nakit in denar,"Po tem ko je danska vlada septembra presenetila z oglasi, v katerih je sirske begunce pozivala, naj ostanejo, kjer so, je šla zdaj korak dalje - prosilcem za azil bi odvzela vredne predmete.
Septembra letos smo pisali o odločitvi vlade v Københavnu, ki je v libanonskem časopisu objavila oglas, namenjen sirskim beguncem, z jasnim sporočilom: ""Ne hodite na Dansko"". Zdaj pa poslanci razpravljajo o še skrajnejšem koraku - vlada bo glasovala o sprejemu zakona, ki bi pristojnim oblastem dovolila, da beguncem v državi zaplenijo nakit in druge dragocenosti.
""Zakon, ki je bil v parlamentu predstavljen 10. decembra 2015, oblastem dovoljuje, da preiščejo oblačila in osebno prtljago beguncem - kot tudi vsem ostalim prebežnikom, ki nimajo dovoljenja za bivanje na Danskem - in to z namenom, da bi s tem, kar imajo pri sebi, plačali svoje stroške bivanja,"" je odgovoril na vprašanje Washington Posta danski minister za integracijo Soren Pind. Zakon bo v parlamentu skoraj zagotovo sprejet, je še zapisal Washington Post.
Zaplemba vrednih osebnih predmetovZakon bo imel vpliv tudi na begunce, ki že bivajo v državi. Vsaj tako je zapisano v novem predlogu zakona, ki ureja področje azilne politike in ki naj bi ga danski poslanci sprejeli januarja naslednje leto, v veljavo pa naj bi stopila že februarja. Predlog zakona predvideva, da bi imeli pristojni organi pooblastila, s katerimi bi lahko zasegli vredne predmete in denar, ki ga bodo imeli begunci pri sebi.
Kot so sporočili z danskega ministrstva za integracijo, ""bo novo pravilo o zaplembi veljalo le za vredne predmete, saj se od tujcev pričakuje, da imajo pri sebi dobrine, ki so nujne za ohranjanje dostojnega življenjskega standarda."" Kot poroča Washington Post, predmetov s posebno čustveno vrednostjo ne bodo zaplenili, vzeli bodo ""le to, kar je znatne vrednosti"".
Primerjava z ukrepom nacistične NemčijeZakon je še vedno kamen spotike, saj so ga določeni poslanci označili kot ""krutega"". Raziskovalec Zachary Whyte, ki se na Univerzi v Københavnu ukvarja s problematiko azilantov in integracijo, je dejal, da ima ideja zaplembe nakita ljudem, ki bežijo z določenega območja, grenak priokus Evrope, v kateri so nacisti Judom in ostalim skupinam zaplenili nakit in vrednejše predmete.
Danski minister za integracijo ostaja neomajen, češ da zakonodaja že zdaj predvideva, da mora imeti begunec pri sebi dovolj denarja, s katerim si pokrije bivanje. ""Begunci, ki bodo dobili odobreno stalno bivanje, bodo lahko v polnosti izrabili brezplačen danski šolski in zdravstveni sistem, tako kot ostali prebivalci Danske,"" je dejal minister. Nedavno je Danska tudi zmanjšala socialni dodatek za prosilce za azil, in sicer kar za 50 odstotkov.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/slovenija/zupane-skrbi-varnost-obcanov-in-skoda-sefic-jih-miri/379339,azilant,657,"
					23. november 2015 ob 16:20,zadnji poseg: 23. november 2015 ob 20:35
					Ljubljana - MMC RTV SLO, STA","
A. Č.
","Župane skrbi varnost občanov in škoda, Šefic jih miri","Župani občin, v katerih so centri za prebežnike, so na sestanku z MNZ-jem izrazili zaskrbljenost glede varnosti občanov. Sekretar Boštjan Šefic jim je zagotovil, da bodo storili vse za zagotavljanje varnosti.
Šefic je po sestanku s predstavniki občin pojasnil, da so opravili pregled preteklega dela, županom pa so predstavili prihodnje prednostne naloge notranjega ministrstva (MNZ), povezane s prebežniki. Čeprav ocene o škodi še ni, pa je MNZ predstavnike občin vseeno seznanil o poteku ocenjevanja nastale škode.
Po Šefičevih besedah so župani med drugim opozarjali na gospodarsko škodo in izražali zaskrbljenost glede zagotavljanja varnosti, a so jim zagotovili, da bodo storili vse za zagotavljanje varnosti občanov, pa tudi v sprejemnih in nastanitvenih centrih. Okoli nastanitvenega centra na Vrhniki so tako že postavili dodatno ograjo, ki preprečuje dostop do tamkajšnje šole in vrtca.
Škodo bodo vračaliNa sestanku so govorili tudi o posredni škodi zaradi prihodov prebežnikov. Ta je bila denimo povzročena na nekaterih zemljiščih v Rigoncah, še vedno pa nastaja na območju nekdanjega mejnega prehoda Šentilj, ki je od začetka drugega vala begunske krize zaprt in so zato lokalne trgovine, gostinski obrati itd. ostali brez strank.
Oblasti bodo sicer morale še izdelati metodologijo za oceno škode, ki jo bodo potem tudi povrnili. Hkrati pa je Šefic poudaril, da bodo po drugi strani nekatera podjetja zaradi teh dogodkov vendarle poslovala boljše. Po Šefičevih besedah bo v torek tudi medresorski sestanek za usklajevanje postopkov ob morebitni smrti prebežnikov in drugih situacijah.
Policisti preverjajo prišlekeObenem je zavrnil informacije, da nimajo izdelanih postopkov za preverjanje prebežnikov in da jih ne preverjajo ob vstopu v državo. Policija pri osebah, ki pri sebi nimajo dokumentov, operativno in taktično preverja osebne podatke, vse podatke pa preverijo v policijskih evidencah, je dejal. Vsakega prebežnika preverijo tudi s pomočjo sistema indikatorjev, na podlagi katerega bi lahko sumili, da se uvršča med skrajne skupine.
Takšne so še posebej preverili in opravili tudi druge postopke. A ker do zdaj niso še pri nikomer ugotovili kakršnih koli pogojev za uporabo omejevalnih ukrepov, so lahko te osebe potovale naprej, je dodal.
Skoraj polovico azilnih prošenj razrešiliDo nedelje je prošnjo za azil v Sloveniji podalo 85 ljudi, od njih 23 iz Iraka, po 15 iz Afganistana in Irana, 13 s Kosova, po štirje državljani Sirije in Srbije, po dva državljana Albanije in Nigerije ter po en državljan Bangladeša, BiH-a, Gruzije, Kameruna, Maroka, Pakistana in Turčije.
Po njegovih besedah so do zdaj rešili 37 prošenj. V 17 primerih so postopek ustavili zaradi samovoljne zapustitve azilnega doma, v enem zaradi umika, ena vloga pa je bila zavržena. V 14 primerih je bila prošnja zavrnjena kot neutemeljena, štirje prosilci pa so dobili status begunca.
Do danes so na meji postavili že več kot 50 kilometrov bodeče žice, je navedel. Trenutno jih postavljajo na območju policijskih uprav Novo mesto, Celje in Maribor, na nekaterih območjih pa postavljajo panelne prepreke. Z Lovsko zvezo Slovenije in Društvom za zaščito živali Pomurja pa iščejo rešitve za zaščito živali ob žici.
Za ogrevanje je poskrbljenoV soboto je tudi prvič v tej sezoni snežilo. Po besedah direktorja uprave za zaščito in reševanje Darka Buta so v šotore oz. nastanitvene centre namestili ogrevanje, sicer pa je v tem trenutku za prebežnike dovolj zimskih oblačil in obutve, prav tako hrane in čaja. Za zimski čas urejajo tudi primernejše načine oskrbe z vodo. Sloveniji z odejami, posteljami in drugim materialom pomagajo tudi druge države.
Vlada bo sicer kmalu obravnavala tudi predlog novega zakona o mednarodni zaščiti, ki bo v nekaterih primerih omogočal hitrejše odločanje, prav tako bo določal standarde, ki so zagotovljeni v Sloveniji prosilcem oz. azilantom.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom. Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih tukaj."
http://www.rtvslo.si/kultura/liffe/liffe-klub/378733,azilant,842,"
					16. november 2015 ob 17:01,zadnji poseg: 16. november 2015 ob 18:30
					Ljubljana - MMC RTV SLO","

",Liffe: Klub,"Kam grejo duhovniki, kadar grešijo? Njihov pekel, kot ga vidi čilski režiser Pablo Larraín, je obmorski dom za neugledne upokojence. Klub je neusmiljena - a ne banalno pridigarska - obsodba organizacije, ki svoje črne ovčice namesto za zapahe pospravi v samoto, kjer naj se ovijejo v molk domnevnega kesanja in introspekcije. A nekatere resnice nočejo ostati pokopane.
Čilskega režiserja Pabla Larraína, ki je leta 2012 z za oskarja nominirano dramo No na muho vzel Pinochetov režim, v Klubu ne zanima Cerkev kot simbol krščanske dobrote, (samo)odpovedovanja in ljubezni, pač pa tista druga Cerkev - dobro naoljena mašinerija, temačna organizacija, kakršno jo je v svojem dokumentarcu Mea maxima culpa denimo razkrinkaval Alex Gibney. Čeprav v vsem filmu ne bo niti enega novinarja ali policista, ki bi skušal iz omar privleči okostnjake pedofilije v duhovniških vrstah, je jasno, da je nastopil trenutek za obračun.
Klub je klavstrofobičen, kavstičen film, prežet z negativno energijo in prav gotovo v duhovnem sorodstvu s Pasolinijevim izdelkom Salo ali 120 dni Sodome. Zavit je v ubite odtenke modrine in brezupne sivine (zasluga za to gre direktorju fotografije Sergiu Armstrongu, ki večinoma uporablja široke kadre). Formalna plat filma se z vsebinsko zliva prav v figurah duhovnikov, ki celo v frontalnih kadrih (in teh je veliko) privzemajo nekakšno motno, razpršeno kakovost - kot da od razumevanja in odpuščanja ostajajo ločeni za neprebojno membrano.
V zakotni obmorski vasici La Boca v Čilu, daleč od oči (in srca) Vatikana, ob pusti plaži na prvi pogled mirno in složno skupaj prebivajo štirje benigni starčki. Kolarjev sicer ne nosijo, a ker drug drugega nazivajo z ""očetom"", postane jasno, da so duhovniki. Njihovi dnevi v ""klubu"", v katerem si nihče zares ne želi članstva, minevajo v tihi rutini, z edinim razvedrilom v obliki rasnega hrta, ki ga pošiljajo na pasje dirke in nanj prav nekrščansko tudi stavijo (kar je očitno sprejemljiva oblika pokore, ker je ""hrt edina pasma psa, omenjena v Bibliji"").
Hišna pravila so jasna: v mesto smejo duhovniki samo ob zori in mraku, nikoli v skupinah, ne smejo imeti mobilnih telefonov, nobene komunikacije z vaščani, nobenega samozadovoljevanja, nobenega denarja. Zakaj so starčki tako strogo nadzorovani, kaj kmalu razjasni prihod zapitega klošarja Sandokana (Roberto Farias): razkorači se na ulici pred njihovo hišo in začne na ves glas deklamirati vse načine, na katere se je eden izmed duhovnikov nad njim v otroštvu spolno izživljal. Žrtev (""črni angel"", mu pravi senilni oče Ramirez) je odrasla in hoče biti slišana - v nasprotju s hrtom, ki bo v nedogled pokorno sprejemal dresuro svojih skrbnikov. Teh zavrženih dejanj na platnu nikoli ne vidimo, a so zažrta v vsako poro zgodbe.
Obkoljeni duhovniki letajo okrog kot kokoši brez glave, dokler kriza ne najde katalizatorja v najnovejšem članu skupinice, ki je šele kako uro pred tem vkorakal skozi vhodna vrata. Oče Lazcano (José Soza), ki je še malo predtem trdil, da ""on pa že ni eden izmed teh bolnikov"", položaj reši z edinim (nasilnim) načinom konfrontacije, ki mu še preostane.
Film je nedvoumna moralna obsodba grešnih duhovnikov in njihovega početja, obenem pa se ne zadovolji s ""preprosto"" rešitvijo bičanja protagonistov in razkrinkavanja njihovih grehov, ki bi lahko vodila v melodramo. Larraín jih naslika kot človeška bitja, kot nesrečne - a vse prej kot simpatične - posameznike, ki tudi v varni hiši, čeprav še vedno popolnoma zaščiteni pod varnim okriljem Cerkve, niso našli poti do kesanja in miru. ""Potlačeni nagoni? Kralj tega početja sem,"" lucidno izjavi oče Vidal (Alfredo Castro). Te stare človeške razvaline ne živijo, pa tudi trpijo ne zares: ujeti so v vice brezdelja med ruševinami lastne preteklosti.
Nad četverico ""azilantov"" bedi na prvi pogled mila, a v resnici skrajno makiavelistična redovnica Monica (režiserjeva žena Antonia Zegers), ki svoje varovance z zapovedmi in pravili drži na kratki vrvici, obenem pa jih zna lucidno zaščititi pred grožnjo ""nove Cerkve"". Ta se v njihovi sredi pojavi v podobi mladega očeta Garcie, ki ga je Vatikan v čilsko zakotje poslal, da bi svinjarijo pometel nazaj pod preprogo - ali pa hišo zaprl, če bi se to izkazalo za nemogoče. Idealistični Garcia (Marcelo Alonso) išče nekakšen kompromis med lastnimi predstavami o veri, interesom organizacije, ki ji služi, in blaginjo starčkov, za katere je kar naenkrat zadolžen. Vse skupaj je seveda toliko težje, ker duhovniki niso pripravljeni na spoved: z izgovori in izmikanji zanikajo ali pa opravičujejo svoja dejanja, ki segajo od pedofilije in sodelovanja s Pinochetovim režimom pa do tega, da je oče Ortega (Alejandro Goic) kradel novorojence revnih najstnic in jih prodajal bogatim družinam.
A v lastnih očeh so očetje seveda, še vedno, dobri in sveti možje. S tem, da jih postavlja v rutinske, skoraj banalne situacije, Larrain podčrta vulgarnost njihovega položaja. Zlo na svetu, nam pokaže, ni posledica nekakšnih nedojemljivih, demonskih sil, pač pa delo popolnoma vsakdanjih, prepoznavnih likov. In prava težava morda niti ni zlo sámo, pač pa ravnodušnost in zavestno obračanje pogleda - tako v Cerkvi kot v družbi. In ko je Zlo pritisnjeno v kot, kot v srhljivem sklepnem dejanju pokaže Klub, bo ugriznilo nazaj, pa naj bo v telesih še tako senilnih starčkov.
Ocena: 4, piše Ana Jurc"
http://www.rtvslo.si/svet/v-azilnem-centru-na-bozicnem-otoku-izbruhnili-nemiri/378208,azilant,446,"
					9. november 2015 ob 10:11,zadnji poseg: 9. november 2015 ob 12:53
					Sydney - MMC RTV SLO, Reuters","
B. T.
",V azilnem centru na Božičnem otoku izbruhnili nemiri,"V azilnem centru na avstralskem Božičnem otoku so po smrti enega izmed azilantov izbruhnili nemiri, azilanti so podirali ograje in zanetili požar, zato so morali nekateri varnostniki zapustiti območje.
Incident v centru za tujce na Božičnem otoku, kamor so avstralske oblasti nastanile več tisoč prosilcev za azil, se je zgodil, potem ko je v nepojasnjenih okoliščinah umrl prosilec za azil, ki je pobegnil konec tedna. Moškega so identificirali kot iranskega Kurda, ki je v Avstraliji zaprosil za azil, z Božičnega otoka pa je skušal pobegniti v soboto. Njegovo truplo so reševalne ekipe našle v nedeljo na obali, pod otoškimi klifi.
Avstralski urad za priseljevanje je potrdil, da je v centru, kamor naseljujejo prosilce za azil, nastala gmotna škoda, a da ni bil nihče poškodovan. V uradni izjavi so zapisali, da so nekateri prebivalci centra izkoristili miroljuben protest ter sprožili nemire in začeli uničevati lastnino. Poškodovali naj bi zdravstvene, izobraževalne in športne prostore ter zanetili nekaj manjših požarov. V izjavi za javnost so zapisali še, da naj bi bile razmere napete in da so morali zaradi varnostnih razlogov odpoklicati nekaj varnostnikov.
""Dovolj imamo načina, kako ravnajo z nami""Kot je poročal Radio Nove Zelandije, naj bi razmere na otoku ušle izpod nadzora in da so se nemiri začeli, ko je eden izmed azilantov stražarja spraševal, kaj se je zgodilo z žrtvijo, ta pa ga je udaril. ""Zatem so podrli ograje, prebovalci ločene enote so se pridružili drugim, v poslopje centra pa so začeli metati pločevinke,"" je povedal tiskovni predstavnik novozelandske laburistične stranke Kelvin Davis, ki je pred kratkim obiskal center.
Eden izmed prebovalcev centra, ki ni želel biti imenovan, je za novozelandski radio pojasnil: ""Vsi so zelo jezni, saj imamo vsi dovolj načina, kako ravnajo z nami,"" je dejal. ABC News pa je navajal pričanje 25-letnika, ki je dejal, da se boji za svojo varnost. ""Ognje netijo povsod, vdrli so v jedilnico, v skupne prostore. Po kompleksu se v avtomobilih vozijo varnostniki, ki si le ogledujejo razmere, nihče nam ne pomaga,"" je povedal 25-letni prosilec za azil.
Sporna avstralska priseljenska politikaNa Božičnem otoku, 2.650 kilometrov od Pertha v Avstraliji in približno 400 kilometrov južno od Indonezije, avstralske oblasti naseljujejo tujce, ki pridejo v državo in zaprosijo za azil, pa tudi državljane drugih držav, ki jim zaradi kriminalnih dejanj niso odobrili vizumov za bivanje v Avstraliji in čakajo na izgon iz države. Med njimi je največ Novozelandcev. Prosilce za azil naseljujejo tudi na otoku Manus v Papui Novi Gvineji in otoku Nauru v južnem Tihem oceanu, avstralska priseljenska politika pa je tarča kritik številnih človekoljubnih organizacij.
V centru na Božičnem otoku zaprti prebežniki se že dolgo pritožujejo nad razmerami in še posebej nad tem, kako tam z njimi ravnajo."
http://www.rtvslo.si/svet/dronestagram-ali-zakaj-se-nikoli-nismo-videli-napada-z-dronom/376992,azilant,3196,"
					26. oktober 2015 ob 08:59
					Ljubljana - MMC RTV SLO","
Polona Balantič
",Dronestagram – ali zakaj še nikoli nismo videli napada z dronom,"Zakaj neuspešni prosilci za azil iz Londona poletijo na luksuznih zasebnih letalih (ampak sredi noči), zakaj fotografije napadov z droni ne obstajajo in zakaj si navigacijski laser zasluži ime Božanska svetloba … O tem smo govorili z britanskim računalniškim inženirjem, ki je postal umetnik in novinar, James Bridle.
Na koncu razstavnega prostora galerije Aksioma iz polmraka sije zeleno obarvana fotografija krajine. Z žarečo pokončno črto na sredi. Ob njej piše The Light of God (Božanska svetloba). ""Tako temu rečejo marinci,"" pove James Bridle in doda, da je ta ponazoritev pogleda skozi noč, ki je dostopen le tistim, ki imajo prav posebna in hudimano draga očala, zanj simbol politične privilegiranosti tistih, ki imajo denar. In – ja – tega ima največ vojska …
Kdo je pravzaprav James Bridle? Bridle je Britanec; je računalniški inženir oziroma programer; vsaj kar se formalne izobrazbe in prvih let profesionalnega življenja tiče. Zdaj je predvsem umetnik. In publicist. To je tisti James Bridle, ki je pred približno letom dni ure in ure sedel pred vhodom na enega od terminalov letališča Stansted v severnem Londonu; pred tistim terminalom, s katerega vzletajo in na katerem pristajajo le zasebna letala oziroma natančneje luksuzna zasebna letala. ""Ko sem prejšnje poletje kot navaden turist odpotoval na počitnice s Stansteda, je tam ob vzletni stezi stal zasebni 747 dubajske kraljeve družine,"" je zapisal Bridle in dodal, da je tam tudi izpostava Harrodsove storitve zasebnih poletov z geslom: ""Hitri, nezapleteni in diskretni prihodi in odhodi.""
Ampak tokrat Bridle ni potoval. Sedel je v avtu in čakal na večer. Takrat se namreč klientela na tem posebnem terminalu drastično spremeni. Potniki na zasebnih čarterjih niso več petični popotniki, ampak … ljudje s popolnoma drugega konca socialne lestvice: nesrečneži, ki so jim zavrnili prošnjo za azil, in pa tisti, ki jim je pretekel vizum in ki jih je v skladu z britansko zakonodajo treba pač deportirati. Ampak na prestižnih zasebnih letalih …? Ja. Potem ko je leta 2010 na rednem letu British Airwaysa umrl angolski državljan Jimmy Mubenga, ki so ga deportirali v domovino. In to zaradi zadušitve. In po tem dogodku so se komercialne linije začele braniti vsakega opravka z emigranti.
Poleg terminala na Stanstedu je Bridle pod drobnogled vzel še dve londonski lokaciji, povezani s pravno sicer dopustno, a etično sporno prakso obravnavanja azilantov in drugih emigrantov. Ampak to je le eden od projektov, s katerimi se je Bridle v zadnjih letih povzpel do enega najbolj cenjenih umetnikov, ki povezujejo polje hekerstva, žvižgaštva in umetnosti. Je pa Seamless Transitions (Brezšivne tranzicije) prav zaradi begunske problematike eden najbolj aktualnih projektov Bridla, ki trenutno v galeriji Aksioma razstavlja projekte, povezane s svojim raziskovanjem delovanja dronov; no, ti seveda zaradi nedavnih razkritij novinarjev preiskovalnega spletnega časopisa The Intercept - med drugim, da je bilo kar 90 odstotkov žrtev napadov z brezpilotnimi letali v zadnjih treh mesecih posledica njihovega napačnega oziroma nenatančnega usmerjanja - niso nič manj aktualni.
Zakaj ste se pravzaprav začeli ukvarjati z brezpilotnimi letali? O njih sem začel brati že pred leti, ko se o dronih sploh še ni veliko poročalo. In zares me je presenetil podatek, da jih pravzaprav uporabljajo že 15 ali 20 ali celo več let. Zdelo se mi je popolnoma neverjetno, da obstajajo ti leteči roboti, ki delujejo po vsem svetu in sodelujejo v vojnah in da imajo tako velik vpliv na geopolitiko sveta, da pa to sploh ni predmet javnih razprav. In takrat sem se zavedel, da je to povezano z veliko stvarmi, ki so me tedaj zanimale: predvsem z našim odnosom do novih tehnologij in pa tudi s tem, kako nove tehnologije, ki jih sploh še ne razumemo popolnoma, postanejo tema znotraj kulture. In droni so se mi zdeli zares pomemben in jasen primer tega. Ampak dronov seveda ne uporabljajo le v vojaškem kontekstu. Na neki način so postali vsepovsod prisotni.
Ali so brezpilotna letala neka slutnja ali neki vzorec za predstavo, kakšna bo prihodnost? Zares smo se začeli privajati na drone, ki delujejo v komercialni sferi, in ki jih je vedno več okoli nas. Ampak ko govorimo o njih, je zame pomembno predvsem to, da ne pozabimo, v katerem kontekstu so se pojavili. In to je vojaški kontekst. In seveda kontekst obveščevalne dejavnosti in nadzora. Tu je treba omeniti strateški pomen pogleda od zgoraj navzdol. To je pogled, ki označuje oblast, moč in nadzor nad zbiranjem podatkov. Tisti, ki lahko od zgoraj opazuje sovražnika, ne da bi se ta tega zavedal, je v premoči.
Ampak še nekaj drugega je ključno. Droni so del zgodbe o glavni poti razvoja novih tehnologij. Velik del tehnoloških prebojev se je zgodil prav zaradi tehnološkega razvoja, ki ga je spodbudil vojaški kontekst. Računalniki so verjetno najbolj znan tovrsten primer, saj so najprej nastali iz strojev, s katerimi so skušali dešifrirati zakodirana sporočila. Isto velja za medmrežje, katerega razvoj je najtesneje povezan s hladno vojno in z željo po decentraliziranju komunikacije znotraj vojaško-političnega kompleksa. In prav to se mi zdi ključno, da bi se ljudje zavedeli, da lahko tehnologije razumejo šele, ko razumejo kontekst, v katerem so nastale.
Vaš glavni projekt, povezan s temo dronov, je Dronestagram. Že ime namiguje, da gre za nekaj, kar je povezano s fotografijo. Zakaj ste se pravzaprav odločili iskati fotografije lokacij napadov z brezpilotnimi letali? Dronestagram je precej povezan z mojo željo, da bi bolje razumel širši kontekst ali omrežje, v katerem delujejo in so angažirani droni. Ti seveda niso avtomati, ki sami usmerjajo svoje akcije. Povezani so s sateliti, preko teh pa jih usmerjajo konkretni ljudje. Veliko sem tudi bral o operacijah dronov zunaj 'uradnih' vojnih območij. Prav zaradi dronov se je namreč vojno območje razširilo čez celoten planet. Dronov nihče ne kliče na zagovor, ne odgovarjajo pred sodišči in težko ali skoraj nemogoče je izslediti konkretno osebo, ki jih upravlja.
Tu se torej izgublja jasna linija odgovornosti za posamezen napad. In tako sem začel zbirati poročila o napadih z droni v Pakistanu, Jemnu, Somaliji in na drugih krajih, ki uradno sploh niso v vojni; kjer vojne uradni ni. Informacij o napadih sicer ni težko najti, ampak o napadih ne obstajajo fotografska ali videoporočila. Tam ni novinarjev. In zdelo se mi je skoraj neverjetno, da se v tej dobi, ko vsi ves čas fotografirajo in snemajo in to vsepovsod objavljajo, preprosto ni podob napadov z droni. Da je še vedno mogoče voditi vojno in da o tem mediji ne poročajo. In z isto tehnologijo, ki omogoča delovanje dronov, smo v zadnjih 20 letih razvili tudi zadeve, kot so Google Maps in druge strani, na katerih so dostopne satelitske fotografije. In prav vsak se lahko priklopi na medmrežje in najde aktualne fotografije katerega koli kraja na svetu. Preprosto iz žepa potegnete telefon in preko dobite pogled na kateri koli kraj na svetu. Kot bi bili supersila …
In torej, kako je mogoče, da teh podob vojne enostavno ni? Dronestagram torej povezuje to dvoje: vsakič, ko se zgodi napad z droni zunaj vojnega območja, poiščem fotografijo tega kraja na javno dostopnih spletnih straneh in potem ponovno objavim v katerem od družbenih omrežij. Ker to je kraj, kamor dandanes vsi gredo, ko želijo videti kakšen mali izsek tujega sveta. In to je isti proces, v katerega so speti tudi droni – in Dronestagram poudari, da gre tudi pri dronih za uporabljanje spleta, da vidiš neki dogodek od daleč – poudarimo povezavo med današnjimi vojaškimi in spletnimi tehnologijami, ki jih uporabljamo vsak dan.
Droni naj bi bili tudi simbol sodobnega vojskovanja, v katerem so ljudje vsaj fizično vedno manj prisotni … Prav ta ideja, da droni na neki način simbolizirajo umik človeškega dejavnika iz vojskovanja, je iluzija in upam, da moji projekti o tem tudi govorijo. Želim poudariti, da o tehnologiji in ljudeh ne moremo razmišljati kot o dveh ločenih stvareh. Tehnologija sama na sebi ni nikoli dobra ali slaba ali celo zlobna. Tehnologija vedno deluje na način, ki ji ga mi določimo. Noben družbeni in politični proces, za katerega se zgodi, da je samodejna posledica pojava neke tehnologije, seveda ni posledica nekega avtomatizma. In tudi govoriti o avtomatizaciji industrije in posledični odvečnosti delovne sile ali pa o tem, kako družabna omrežja definirajo naša življenja preprosto kot o posledici tehnološke revolucije, je napačno. Vse je (bilo) načrtovano. Nič ni naključno. Vse se dogaja, ker nekateri ljudje to hočejo.
Torej obstajajo (nevidni) ljudje, ki delujejo kot neke vrste bogovi … Ali na to namiguje fotomontaža z naslovom Božanska svetloba? Ja, na neki način, ampak ne dobesedno. V bistvu to ni naslov, ki bi si ga jaz izmislil. Gre za poimenovanje, ki ga uporabljajo marinci in ki natančno opisuje to, za kar pri najnovejši vojaški tehnologiji gre. Božanska svetloba je primer privilegija posedovanja najnovejše tehnologije. Govori o tem, da je tehnologija dostopna le peščici ljudi.
Konkretno: božanska svetloba je izraz za laserski žarek, ki ga pošlje dron in ki označi tarčo. Pošlje ga tisti, ki seveda od nekje daleč vodi brezpilotno letalo, vidijo pa ga lahko le tisti, ki nosijo zelo zelo draga očala, s katerimi lahko vidite tudi ponoči. Ameriški marinci na primer. Oni torej lahko vidijo svet tudi ponoči, in sicer zaradi svojih političnih in finančnih privilegijev. Ampak če se mi zavemo in začnemo razumeti, kaj pomeni to, da so nekateri tehnološko privilegirani, je to že začetek poti do tega, da bomo tudi mi nekoč lahko uporabljali to tehnologijo.
Kaj konkretno je namen tega laserja? To je čisto enostavno označevalni laser, kakršni so nameščeni tudi na puške ali pištole. Gre preprosto za napravo, s katero lahko označimo stvari, definiramo svojo tarčo; tak laser lahko uporabimo tudi, če želimo na določenem mestu zbrati posamezne osebe – vojake denimo, ki gredo v nočno akcijo. Ampak seveda – vidijo ga lahko le privilegirani ljudje.
Kako pa je z vašim preučevanjem dronov povezan projekt V senci brezpilotnega letala (Under the Shadow of the Drone), pri katerem v naravni velikosti v javnih prostorih zarisujete obrise dronov? To je bil popolnoma prvi projekt, pri katerem sem se ukvarjal z brezpilotnimi letali. In ja, tudi v Ljubljani smo narisali tri (pred Kinom Šiška, pred hotelom Park in v BTC-ju pred Kolosejem, op. P. B.). Čisto na začetku mojega ukvarjanja z droni me je gnalo predvsem to, da še nikoli nisem videl nobenega. Nekako si sploh nisem znal predstavljati, kako bi se počutil, če bi stal pred dronom in zrl vanj. Brez konkretnega objekta je res težko razmišljati. In zato sva s prijateljem, s katerim sva si delila studio, s spleta potegnila načrt za drone in jih v naravni velikosti sva potem narisala na tla nekega parkirišča.
V trenutku nama je bilo jasno, da lahko šele zdaj zares začneva razmišljati in razpravljati o dronih. Najprej naju je osupnila velikost brezpilotnih letal. Niti sanjalo se nama ni, da so tako velika. Ampak seveda tudi to, kako velika in obenem nevidna so brezpilotna letala. In ko ga vidiš pred seboj, se vprašaš, zakaj še nikoli nismo videli nobenega drona in kaj nevidnost dronov pravzaprav pomeni.
Kakšen je družben in političen pomen te nevidnosti in zakaj je z njo povezana tudi odsotnost razprave? Seveda gre v osnovi za to, da so to roboti, da na 'naši' strani ni nihče ubit in še vidimo nikoli ne nobenih žrtev … Ampak že ko na javnem prostoru narišeš obris drona v merilu 1 : 1, vsa ta vprašanja nekako vdrejo na plan. Zdaj drone rišem že več let in na spletu sem objavil načrte, tako da jih lahko nariše kdor koli. Tudi v Ljubljani so sodelavci galerije Aksioma že pred mojim prihodom narisali drone na treh krajih. Ampak naša ideja obrisov dronov se ni uveljavila le v galerijskem prostoru, uporabili so jo tudi že na protestih. Droni tako preprosto postanejo bolj realni.
Morda veste, koliko brezpilotnih letal je trenutno v uporabi? Niti sanja se mi ne. Ameriška vojska jih ima več sto, Britanci več deset, mnogo drugih evropskih vlad jih je že kupilo nekaj ducatov. Tudi izposojajo si jih med seboj. Malo je znano, da tudi precej kitajskih dronov trenutno leta nad Afriko, da je nekaj res velikih angažiranih v spopadih v Nigeriji. Vedno več jih je vključenih tudi v spor med Indijo in Pakistanom, pa znotraj Pakistana in v palestinsko-izraelski krizi … Mislim, da se ta trend ne bo še kmalu končal. Vedno novi načini uporabe dronov se načrtujejo in tudi že uvajajo.
Mislite, da bo prišlo do neke vrste konflikta med zagovorniki dronov in zagovornikov uporabe klasičnih letal? Predvsem mislim, da bodo letala postajala vedno bolj podobna dronom. Ključni razlog, da že v tem trenutku ni več dronov v uporabi, je preprosto nasprotovanje pilotov. Tudi ameriško letalstvo je v razvoju dronov deset let v zaostanku glede na to, kje bi že lahko bilo. Ampak piloti vedno znova vzkliknejo: hej, čakajte malo … Mi smo piloti in mi upravljamo letala in tako bi moralo ostati. In pri tem vztrajajo iz razlogov, ki niso popolnoma moralni ali logični, imajo pa veliko opraviti s položajem človeka v središču vesolja.
Ali droni pravzaprav napovedujejo prihodnost, v kakršni bomo živeli; so nekakšen model za tehnologijo prihodnosti? Ko danes rečemo drone, seveda govorimo predvsem o brezpilotnih letalih, torej o letečih stvareh. Ampak letenje je le praktičen poligon za testiranje celega diapazona nove inteligence. In res, zdi se, da bo naslednja faza dronov neka oblika veliko manj omejene umetne inteligence v različnih vrstah orožja. Ne bomo imeli le avtonomnih letal, ampak tudi avtonomne tanke, puške in vse možne vrste drugega strelnega orožja.
In prav tu pridemo do tega ključnega vprašanja vključenosti ali odsotnosti človeškega odločevalca. Naletimo na klasično vprašanje, ali lahko stroj sprejema moralne ali etične odločitve, ali bi morda bilo celo bolje, da bi težke odločitve sprejemali stroji, ki niso pristranski in jih zato pri odločanju glede tega, kdo bo živel in kdo umrl, ne ovirajo ali pa celo spodbujajo človeški instinkti. Ne vemo … Morda je dobro, da imamo računalnike, ki jih ne mučijo čustva, ampak morda lahko ob napaki programske ali strojne delajo tudi hude napake.
Sicer pa se je treba zavedati, da že zdaj nekatere zelo pomembne odločitve sprejemajo računalniki. Samo za primer: ko pokličete v banko in povprašate za možnost posojila ali hipoteke, glede tega pač ne bo odločil človek. Odločitev bo rezultat zapletenega matematičnega procesa, sprejel jo bo algoritem, in če smo popolnoma iskreni, moramo priznati, da tudi večina bančnih uslužbencev, ki bodo na koncu podpisali pogodbo o posojilu, ne razume, kako je do odločitve računalnika prišlo. In seveda je zato eno najbolj ključnih vprašanj našega časa vprašanje, do katere mere naj človeške zadolžitve prenesemo na stroj, ki je v bistvu stroj za računanje.
Predvsem zaradi projekta Dronestagram vas mnogi poznajo kot umetnika, ki ga zanimajo nevidni prostori – prostori, za katere zlahka izvemo, da obstajajo, poznamo tudi politične procese, ki se na njih odvijajo, katerih podob pa ni. Vendar pa je veliko pozornosti dobil tudi projekt Seamless Transitions, ki ste ga naredili v sodelovanju z londonsko galerijo Photographer's Gallery, in ki razkrije podobo treh zelo zanimivih prostorov, na katerih britanska vlada izvaja svojo sporno politiko do emigrantov in prosilcev za azil. Ja, izhodišče tega projekta, v katerem sem predstavil računalniško simulacijo treh zanimivih prostorov, prestižnega terminala na letališču Stansted, center za pridržanje prosilcev za azil na letališču Heathrow in pa posebno prizivno sodišče za imigrante Special Immigration Appeals Commission, je bilo dejstvo, da je o dogajanju na teh krajih zelo lahko dobiti zelo verodostojne podatke, videti pa jih ne moremo; niti jih ni dovoljeno fotografirati. In ker je – kot sem to povedal že ob razpravi o dronih – težko razpravljati o nečem, česar si vizualno ne moremo predstavljati – ja, ljudje smo pač preprosta bitja in imamo radi konkretne stvari -, sem posukaš ustvariti arhitekturno simulacijo teh prostorov.
Ampak kako ste sploh prišli do te teme? Tudi tu je bilo izhodišče raziskovanje dogajanja v zraku. Pregledoval sem spletne strani, na katerih lahko sledite prav vsakemu letalu, ki leti kjer koli na svetu. In najprej sem prav tako – posredno s pregledovanjem zabeleženih poletov - skušal preveriti govorice, da večino ljudi, ki so jim pretekli vizumi ali pa so neuspešno prosili za azil na Otoku, deportirajo ponoči. Te ljudi sredi noči posadijo v letala in jih peljejo iz države.
To so zasebna čarterska letala, ne običajne linije. Tako jih nihče ne vidi. Terminal, s katerega jih izženejo, je na letališču Stansted v severnem Londonu, s katerega številni Britanci potujejo na počitnice. Ima pa zasebni terminal, ki ga uporabljajo le za zasebna letala. Torej gre za terminal, na katerega ne more vstopiti vsakdo.
In zelo podobna je zgodba s centrom za priseljence na letališču Heathrow in s posebnim sodiščem, ki so ga ustanovili za zasliševanje posebno zapletenih primerov obravnave prosilcev za azil. Na tem sodišču veljajo posebna pravila, saj lahko sodnik upošteva tudi skrivno dokazno gradivo, ki ga med potekom procesa prinesejo skozi posebna stranska vrata in katerega ne sme videti niti odvetnik obtoženega. Torej imamo tu nekakšen orwellovski in kafkovski položaj.
Ampak kako ste potem sploh lahko izvedeli, kakšni so ti prostori, če gre za ustanove, do katerih javnost nima dostopna in katerih fotografije vsaj uradno ne obstajajo? Pravzaprav sploh ni bilo težko. Obiskal sem oddelke za prostorsko planiranje upravnih enot, na katerih ozemlju ti objekti stojijo, in preprosto zaprosil za načrte teh prostorov. In dobil sem jih. Nato pa sem ljudi, ki se ukvarjajo predvsem z izdelavo računalniških simulacij prestižnih stanovanj, prosil za izdelavo videoanimacij. In te smo razstavili.
Pa ni sodni postopek, v katerem sme sodnik upoštevati dokazno gradivo, ki je nedostopno odvetniku, protizakonit? Ne, saj smo sprejeli zakon, ki to dovoljuje. Če pač sprejmeš zakon o izjemah od nekega drugega zakona, je zdaj zakon pač ta zakon o izjemah. Prav proces spreminjanja in razvoja prava je stvar, ki me zelo zanima. Zelo me zanima, kako pravo definira določene procese in fenomene in kako se skozi zgodovino spreminja. Kot nekdo, čigar ozadje je tehnologija, se mi pravo zdi zelo podobno računalniškemu programu. Videti je kot program, ki ga napišeš in nato poženeš, ki pa ga lahko tudi ves čas dopolnjuješ in 'obnavljaš'. Zdi se mi, da ima pravno moč predvsem tisti, ki ima moč oziroma pravico, da pravo spreminja.
Kako pa ste pravzaprav postali umetnik? Po izobrazbi ste vendar računalniški inženir … Umetnik sem postal povsem po naključju. Ključno je bilo, da so bili mnogo moji projekti videti kot umetniški projekti. Tudi ko sem narisal prva brezpilotna letala, to ni bilo mišljeno kot umetniški projekt, ampak je šlo preprosto za to, da si ustvarim orodje, s katerim bom lažje razmišljal o problematiki brezpilotnih letal. Šele pozneje je to pristalo v galeriji. Tudi večina zadev, ki so razstavljene tu v Aksiomi, je nastala iz mojega osebnega zanimanja, kot rezultat neke moje raziskave, ki pa sem jo objavil na spletu, na koncu pa je vse skupaj pristalo v galeriji.
To je tudi posledica tega, da lahko v galeriji narediš pravzaprav prav vse in zato so galerije tudi nekakšno naravno okolje za predstavitev najbolj drznega razmišljanja in nenavadnih idej. Pa še nekaj je zelo pomembno. S tem, ko sem postal umetnik, sem dobil dodatno perspektivo. Kot programer sem delal več let, in čeprav sem bil ves čas del tega informacijskega sistema, znotraj katerega se dogaja večina sumljivih in prisluškovalnih poslov, o teh zadevah preprosto nisem mogel kritično razmišljati. Z njimi sem si pač služil denar. Šele kot umetnik sem dobil potrebno distanco in na te stvari pogledal z druge perspektive."
http://www.rtvslo.si/slovenija/kaksne-so-pravice-in-dolznosti-beguncev/374749,azilant,817,"
					24. september 2015 ob 14:11,zadnji poseg: 24. september 2015 ob 14:37
					Ljubljana - MMC RTV SLO","
G. C.
",Kakšne so pravice in dolžnosti beguncev?,"Slovenija naj bi v skladu z EU-jevimi načrti v prihodnje sprejela nekaj manj kot 1200 beguncev. Ob prehodu množice čez slovensko ozemlje, je za ta status zaprosilo 24 ljudi, lani pa je bilo za mednarodno zaščito vloženih 385 prošenj.
Evropska unija se srečuje z veliko množico prebežnikov, ki se ji Slovenija ni izognila. V Slovenijo je vstopilo okoli 3500 prebežnikov, ki pa so jo po večini že zapustili. Poleg peščice prebežnikov, ki sicer nameravajo oditi, je v Sloveniji do včeraj ostalo 24 ljudi, ki so zaprosile za mednarodno zaščito.
Preberite tudi: - Vrh EU: Milijarda evrov za begunce in spravljivi toni- Zaradi prebežnikov napeti odnosi med Hrvaško in Srbijo- Na Madžarsko v enem dnevu prišlo več kot 10.000 prebežnikov
Večinoma gre za Iračane, nekaj je tudi Irancev, med njimi je tudi Maročan, zadnji pa je azil zaprosil mladoletni Afganistanec, ki je v Slovenijo prišel brez spremstva. Po dogovoru na ravni EU-ja naj bi Slovenija sicer sprejela 1126 beguncev.
Status begunca lahko pridobi oseba, ki lahko dokaže, da je v matični državi ogrožena zaradi rase, vere, narodnosti, političnega prepričanja ali pripadnosti posebni družbeni skupini. Mednarodno zaščito pa lahko pridobijo tudi prosilci za t. i. subsidiarno zaščito. Gre za osebe, ki ne izpolnjuje pogojev za priznanje statusa begunca, vendar obstajajo utemeljeni razlogi, da bi jim bila ob vrnitvi v matično državo povzročena resna škoda, ki zajema smrtno kazen ali usmrtitev, mučenje …
Kakšna je pot do statusa begunca?Prebežniki prošnjo za mednarodno zaščito formalno vložijo ob prisotnosti ustreznega prevajalca oziroma tolmača v azilnem domu, kjer so nato nastanjeni. Pred podajo prošnje jih še zdravniško pregledajo in fotografirajo ter jim odvzamejo prstne odtise za preverjanje v bazi EURODAC.
Osebam, mlajšim od 14 let, se prstnih odtisov ne jemlje, prav tako pa se jim, če so brez spremstva, pred začetkom postopka postavi zakonitega zastopnika, ki je prisoten pri podaji prošnje in vseh nadaljnjih dejanjih postopka.
Po podaji prošnje se oseba preseli v glavni del azilnega doma, ki je razdeljen na ločene oddelke za odrasle moške, mladoletnike ter ženske in družine. Prosilci za mednarodno zaščito so poleg nastanitve upravičeni do brezplačne prehrane, obleke in obutve, osnovnih higienskih potrebščin ter mesečne žepnine, ki znaša 18 evrov, kot tudi do nujnega zdravljenja, v posameznih primerih pa lahko tudi do širšega obsega zdravljenja. Prav tako so upravičeni do izobraževanja, če je od podaje prošnje preteklo devet mesecev ter so izpolnjeni drugi zakonsko določeni pogoji, tudi do zaposlitve in dela.
Prosilci za azil dobijo izkaznico prosilca za mednarodno zaščito in se lahko prosto giblje po območju Slovenije, vendar morajo za prenočitev zunaj azilnega doma pridobiti dovolilnico. Če se prosilec, ki je zapustil azilni dom, v treh dneh ne vrne, se njegova prošnja šteje za umaknjeno in postopek mednarodne zaščite je umaknjen.
Kakšne so pravice in dolžnosti beguncev?Če je prosilcem za azil podeljen status begunca oz. subsidarna zaščita, začno veljati pravice in dolžnosti, ki jih določa zakon o mednarodni zaščiti in pravilnik o pravicah prosilcev za mednarodno zaščito. Med pravicami so stalno bivališče na območju Slovenije, nastanitve v nastanitvenih prostorih MNZ-ja oz. denarno nadomestilo za zasebno nastanitev. Poleg tega je azilantom priznano zdravstveno in socialno varstvo ter možnosti izobraževanja, zaposlitve in pomoči pri integraciji.
Osebe z mednarodno zaščito pa so tudi upravičene do enkratne denarne pomoči v višini osnovnega zneska minimalnega dohodka (270 evrov), ki je začetna finančna pomoč pri preselitvi. Begunci brez dohodkov in drugih prejemkov lahko po pridobitvi statusa begunca zaprosijo za začasno denarno pomoč, ki jo lahko prejemajo šest mesecev od pridobitve statusa begunca. Po preteku šestih mesecev pa lahko človek uveljavlja denarno socialno pomoč na pristojnem centru za socialno delo, če za to izpolnjuje predpisane pogoje.
30-urno spoznavanje slovenske zgodovineZakon o mednarodni zaščiti zagotavlja individualni pristop, ki temelji v prvih treh letih na osebnem integracijskem načrtu, ki se izvaja na podlagi posameznikovih potreb, znanja, zmožnosti in sposobnosti in vključuje različne dejavnosti glede izobraževanja in zaposlovanja, priznavanja izobraževanja, nastanitve in urejanja dokumentov ter udeležbo na tečaju slovenskega jezika in spoznavanja slovenske zgodovine, kulture in ustavne ureditve. Osebe z mednarodno zaščito so tako upravičene do 300-urnega tečaja slovenskega jezika in 30-urnega tečaja spoznavanja slovenske zgodovine, kulture in ustavne ureditve.
Med dolžnostmi, ki jih morajo izpolnjevati osebe s statusom begunca, pa je navedeno spoštovanje slovenskih zakonov. Pristojne organe, ki azilantom pomagajo pri vključevanju v okolje, po morajo v osmih dneh obveščati o pridobljeni denarni socialni pomoči, dohodkih in drugih prejemkih ter premoženju, o opravljanju preizkusa znanja slovenskega jezika, uspešnosti šolanja na vseh stopnjah izobraževanja, o zaposlitvi, spremembi naslova …
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom.
Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih pod novico: Vrh EU: Milijarda evrov za begunce in spravljivi toni."
http://www.rtvslo.si/slovenija/slovenska-policija-pokazala-evropi-da-zna-braniti-schengensko-mejo/374553,azilant,819,"
					21. september 2015 ob 19:20,zadnji poseg: 21. september 2015 ob 19:45
					Ljubljana - MMC RTV SLO, STA","
G. C.
","""Slovenska policija pokazala Evropi, da zna braniti schengensko mejo""","Upravljanje begunske krize naj bi Slovenijo po navedbah ministra za finance Dušana Mramorja stalo okoli 5,8 milijona evrov. Dodatna sredstva bi lahko zagotovili s prerazporeditvami.
Finančni minister Dušan Mramor je v odgovoru na poslansko vprašanje Andreja Širclja (SDS) spomnil, da je v petek ministrstvo za finance s pravilnikom o zaključku izvrševanja državnega in občinskih proračunov za letos ustavilo prevzemanje novih obveznosti za neposredne proračunske uporabnike.
Na ministrstvu v tem okviru predvidevajo, da bo letos mogoče potrebna sredstva iz državnega proračuna za financiranje upravljanja z begunsko krizo zagotoviti s prerazporeditvami s postavk, kjer sredstva niso bila v celoti porabljena. Dodatnega zadolževanja za ta namen vlada po ministrovih zagotovilih za letos ne načrtuje, prav tako ni v načrtu nov rebalans proračuna.
Vlada sicer pričakuje, da bo Slovenija dodatna sredstva prejela iz bruseljske blagajne. Po ministrovih besedah zato intenzivno potekajo pogovori o možnosti izkoriščanja sredstev EU-ja za ta namen, bodisi skozi posebne mehanizme bodisi skozi prilagoditev pravil porabe preostalih prostih sredstev iz iztekajočega se finančnega obdobja 2007-2013.
10.000 evrov letno za azilanta Marmor je ob tem opozoril, da lahko po izkušnjah iz tujine vsi stroški, ki so povezani s tem, odvisno od obsega kriznih razmer na dan dosežejo tudi do milijon evrov. Dodal je še okvirno oceno stroškov za obravnavano prosilcev za azil. Ti so po njegovi oceni približno 10.000 evrov na osebo na leto.
Nove skupine želijo priti v EvropoDržavni sekretar Boštjan Šefic je na tiskovni konferenci povedal, da je trenutno v Sloveniji položaj miren in da so na slovensko mejo prišle le manjše skupine prebežnikov. Hkrati je opozoril, da migracijski tokovi še zdaleč niso ustavljeni in po nekaterih podatkih iz Turčije v Grčijo vsak dan prihaja nov večjih kontingent prebežnikov, od 4.000 do 6.000 ljudi, ki bodo v Evropo skušale priti po t.i. balkanski poti.
Nastanitveni centri so po njegovih besedah mirni položaj izkoristili za obnovitev zalog, reorganizacijo, čiščenje ter priprave za prihod večjega števila prebežnikov. Ocene, koliko jih bo prišlo do meje s Slovenijo, pa variirajo med nekaj 100 in 2.000.
V Slovenijo je do danes prišlo več kot 2.700 prebežnikov, večji del med njimi so bili Sirci, poleg njih pa še večje število Afganistancec, Iračanov in Irancev. Večina jih je po Šefičevih besedah dobro organizirana, ciljna država večine je Nemčija, stike imajo z družbenimi omrežji v Nemčiji.
Železniški promet s Hrvaško ostaja ustavljen, saj po Šefičevih besedah ne želijo, da bi se prebežniki z večjimi kompozicijami nenadzorovano pripeljali na območje Slovenije.
Za azil je v zadnjih dneh skupno zaprosilo 23 ljudi, vključno s tistimi 14, ki jih slovenska policija ni mogla vrniti na Madžarsko. Večinoma gre za Iračane, nekaj je tudi Irancev. Avstrija je sicer doslej v Slovenijo vrnila sedem državljanov Sirije, vse druge so sprejeli. Zakaj so vrnili to skupno ljudi, Šefic ne ve.
Slovenija brani schengenSlovenija je odgovorna in kredibilna članica EU-ja, policija pa je Evropi pokazala, da zna braniti schengensko mejo, je v DZ-ju poudarila notranja ministrica Vesna Györkös Žnidar, ki v prihodnje izpolnjevanje dolžnosti pričakuje tudi od Hrvaške. Varnostne razmere so v tem trenutku zadovoljive, poskrbljeno pa je tudi za policiste.
Györkös Žnidarjeva je med drugim pojasnila, da se na prebežniški tok pripravljajo že od lani. Zavedajo se, da gre za različne kategorije tujcev in da je množična zlasti kategorija tistih, ki nezakonito preidejo mejo, za mednarodno zaščito pa ne zaprosijo.
Slovenija dosledno spoštuje schengensko zakonodajo, zato so se tudi odločili, da sprejemne centre, v katerih poteka obravnava tujcev, postavijo neposredno ob meji. Da ne bi prišlo do nenadzorovanega vstopa prebežnikov v Slovenijo, so začasni nadzor vzpostavili tudi na slovensko-madžarski meji, čemur je Evropska komisija pritrdila.
Glede očitkov o pomanjkljivi prehrani in preseženem delovnem času obmejnih policistov je ministrica priznala, da je prišlo do nekaterih logističnih zapletov, ki pa so jih uspešno rešili. Zapleti po njenem mnenju niso odraz stanja na terenu in ne predstavljajo sistemske motnje. Prav tako so poveljnike policijskih enot pozvali, da tem policistom namenijo posebno pozornost, je še pojasnila.
CZ bo kos nalogamMinistrica za obrambo Andreja Katič je obiskala štab Civilne zaščite in Upravo RS za zaščito in reševanje, kjer se je prepričala, da je štab Civilne zaščite usposobljen in da dela pri reševanju begunske krize potekajo nemoteno. ""Gre za preverjeno organizacijo, ki bo kos nalogam,"" je dejala.
Pahor v NemčijiPredsednik republike Borut Pahor se je danes na srečanju s predsedniki desetih evropskih držav na nemškem srednjeveškem gradu Wartburg zavzel za takojšnje oblikovanje skupne politike v begunski krizi. To je bila tudi glavna tema njegovih današnjih pogovorov, so sporočili iz predsednikovega urada.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom.
Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih pod novico: Na meji naj bi čakalo še okoli 300 prebežnikov."
http://www.rtvslo.si/svet/hrvaska-zaprla-sedem-mejnih-prehodov-na-meji-s-srbijo/374243,azilant,1518,"
					17. september 2015 ob 10:45,zadnji poseg: 18. september 2015 ob 01:00
					Tovarnik, Zagreb, Obrežje - MMC RTV SLO, STA","
K. Št., To. G., A. K. K.,  Tina Hacler
",Hrvaška zaprla sedem mejnih prehodov na meji s Srbijo,"Po novi prebežniški poti na Hrvaško prihajajo tisoči prebežnikov. Vstopna točka iz Srbije je Tovarnik na vzhodu Slavonije, kjer je v četrtek mejo prestopilo več kot 11 tisoč prebežnikov.
Hrvaška je, potem ko je v državo prišlo več kot 11 tisoč prebežnikov, zaprla sedem mejnih prehodov s Srbijo, poroča hrvaška tiskovna agencija Hina. Zaradi navala prebežnikov so zaprti mejni prehodi Tovarnik, Ilok, Ilok 2, Principovac, Principovac 2, Batina in Erdut, je sporočilo hrvaško notranje ministrstvo. Zapora bo veljala do preklica, odprt pa ostaja mejni prehod na avtocesti Zagreb-Beograd.
Napeto pri TovarnikuSicer je bilo čez dan najbolj napeto pri Tovarniku, kjer je množica prebila ograjo, ki jih je usmerjala proti avtobusom za sosednjo vas Ilača, kjer jih čakajo vlaki za Zagreb. Vzrok? Prebežniki o tem niso bili obveščeni.
Iz Ilače, druge železniške postaje po meji s Srbijo, je že odpeljal en vlak z 800 prebežniki, po zagotovilih policije pa je vkrcavanje potekalo brez incidentov, mirno in urejeno.
Milanović je dejal, da je stanje zaradi prihoda približno 9.000 prebežnikov na Hrvaško od srede, resno, a ne tudi dramatično. Poudaril je, da varnost ni ogrožena in da ni razlogov za paniko niti za velike skrbi. Ponovil je, da Hrvaška ne more sprejeti veliko beguncev in da tisti, ki so prišli, ne bodo ostali v državi, temveč bodo šli čez njeno ozemlje. Ni pa povedal, koliko jih Hrvaška lahko sprejme. Poudaril je, da bodo begunce zagotovo napotil v druge države, da bi prišli do schengenske meje, predvsem na Madžarsko in v Slovenijo.
Z avtobusi iz Tovarnika v sosednjo IlačoHrvaške oblasti so se odločile, da bo vlak prebežnike po novem vozil iz sosednje vasi Ilača, saj je pritisk na obmejno železniško postajo Tovarnik prevelik in bi vkrcavanje potekalo v preveč kaotičnih razmerah. Zdaj z avtobusi prevažajo ljudi v 3 km oddaljeno sosednjo vas, kjer stoji vlak za prevoz. A namesto proti Zagrebu je prvi vlak z 850 prebežniki odšel v bližnji Beli Manastir v Baranji, ki leži ob meji z Madžarsko.
""Pri vkrcanju na vlak pričakujem nove zaplete, saj je na poljih med Tovarnikom in Ilačo zagotovo več kot tisoč ljudi, kolikor naj bi sprejel vlak za prebežnike,"" je iz vzhodne Slavonije poročala MMC-jeva novinarka Tina Hacler. Krajani nesebično pomagajo z vodo in osnovno hrano, menijo pa, da je v Tovarniku okoli 5 tisoč prebežnikov in da je policija pametno premestila vstopno postajo v Ilačo, da se tako razbremeni in zmanjša verjetnost kaosa ob odhodih vlakov.
Drugi vlak za prebežnike v četrtek je bil napovedan za ob 18. uri, a je v Iličo prišel s triurno zamudo, 11 prepolnih vagonov pa bodo po zagotovilih policije odpeljali v Zagreb v sprejemni center Dugavo.
Informacijska zmeda - brez megafonov ali prevajalcevZaradi šuma v komunikaciji varnostne sile tisočem prebežnikov težko obrazložijo, da bo avtobusov in prostora na vlaku dovolj za vse. Policija kljub trudu težko podaja informacije, ni ne obvestil po megafonu, kaj šele kakšnega prevajalca v arabščino.
Točka za vstop na avtobuse na poljih Tovarnika je postala ozko grlo, policija je vzpostavila cestno barikado z ograjami, na katero so pritiskali neučakani begunci in po nekaj urah so prebili ograjo. A takoj ko prebežnikov ni več zadrževala ograja, se je množica umirila.
Avtobusi so na vlak prednostno vozili družine, starejše in bolne, medtem pa se je dobršen del posedel v bližini in iskal sence. V Slavoniji je več kot 30 stopinj Celzija in soparno, množica več tisoč ljudi pa na voljo nima pitne vode. Nikjer ni vidnih ekip Rdečega križa ali kakšnih drugih človekoljubnih organizacij. Kljub temu se je del množice peš namenil proti Ilači, a jih je policija ustavila in napotila na avtobuse.
Zavračanje registracije, ki bi jim zaprla pot naprejČe je bilo v vrsti pred avtobusi nekaj časa napeto, pa je bilo na meji in železniški postaji Tovarnik mirno, s srbsko-hrvaške meje poroča MMC-jeva poročevalka.
""Prebežniki so zaskrbljeni, ker od policije ne dobivajo uradnih pojasnil. Vsi se sprašujejo, ali bi si z oddajo prstnih odtisov ob zahtevani registraciji na Hrvaškem res zaprli nadaljnjo pot v obljubljeno deželo Nemčijo, Švedsko ali Nizozemsko,"" poroča novinarka Tina Hacler. Velika večina prebežnikov ravno zaradi tega zavrača obvezno registracijo, kar sproža incidente v sprejemnih centrih.
Pomanjkanje zanesljivih in uradnih informacij je vzrok strahov med prebežniki, hkrati pa to otežuje delo hrvaškim varnostnim organom pri usmerjanju begunskega vala, ki prihaja iz Srbije.
Sprejemni centri se hitro polnijoOd srede je v Hrvaško vstopilo 9.200 prebežnikov, na mejnem prehodu Tovarnik pa je še več izčrpanih ljudi, ki zahtevajo, da ponje pride vlak. Ker je improviziran center v hrvaškem Tovarniku na srbsko-hrvaški meji s 1.300 ljudmi že prepoln, prebežnike pošiljajo v sprejemne centre po državi.
V glavnem registracijskem centru na Hrvaškem, v Ježevu, so nastanili 791 prebežnikov, v sprejemnih centrih po državi pa: v Čepinu, ki lahko sprejme 600 ljudi, 400, v zagrebškem hotelu Porinu 500, v Kutini 50, v Sisku pa 51. Po besedah ministra za zdravje Siniše Varga po neuradnih ocenah v prihodnjih dneh pričakujejo 20 tisoč prebežnikov, poroča hrt.hr. Po trditvah hrvaškega notranjega ministrstva so zmogljivosti za sprejem prebežnikov že zapolnjene!
Prebežnike s 15-vagonskimi vlaki pošiljajo v Dugo selo, od tam pa v glavni registracijski center v Ježevu, ki je oddaljen 15 minut vožnje, nato pa jih naprej prerazporedijo po sprejemnih centrih po državi. ""Okoli pete ure zjutraj so prebežnike iz Dugega sela z avtobusi javnega potniškega prometa prepeljali v registracijski center v Ježevu, ki je obdan z dvojno ograjo, zato vanj nimamo vstopa,"" je sporočila Tina Hacler.
Prebežniki grozili, da bodo prebili mejo Prebežnike v Tovarniku sicer z vodo, hrano in prvo pomočjo oskrbujejo prostovoljci Rdečega križa, nevladnih organizacij in civilne pobude. Na železniški postaji je trenutno 3.500 prebežnikov, ki zahtevajo, da po njih pride vlak. Hrvaški portal Index je poročal, da so že grozili s prebojem ograje.
- Zakaj se je begunska kriza zgodila ravno zdaj?
- Kakšne bodo posledice pritoka prebežnikov v Evropo?
Kot je sporočila hrvaška policija, so v Čepini postavili 68 družinskih šotorov po štiri osebe, po potrebi lahko tudi več. Prav tako so pripravili 184 spalnih vreč in 110 pomožnih ležišč, manjka jim okoli 250 spalnih vreč.
Incident v Zagrebu - azilant napadel snemalcaV zagrebški hotel Porin prednostno vozijo matere, otroke in nosečnice, pa tudi moške. Hotel je sicer azilni dom, kjer je zavladalo veliko nezadovoljstvo, saj oblasti želijo dosedanje azilante premestiti v Kutino.
Kot je poročal hrvaški Jutarnji list, je azilant s Kosova pritekel iz hotela Porin in proti novinarjem, ki so čakali na prebežnike iz Tovornika, metal kamenje. ""Ob tem je preklinjal v hrvaščini. Fotograf je azilanta podrl na tla in ga držal do prihoda policije. S hotelskih oken so drugi vzklikali 'Freedom' (op. p. ang. svoboda) in omenjali Angelo Merkel,"" pa je poročal portal Index. Kot je vidno iz videoposnetka, objavljenega na hrt.ht, so z oken metali tudi zvitke toaletnega papirja.
Na terenu tudi vojskaNa terenu je tudi hrvaška vojska, ki se je nastanila v Kunjevcih pri Vinkovcih in bo v pripravljenosti, če bo na terenu potrebna pomoč. Hrvaški notranji minister Ranko Ostojić je v sredo v Tovarniku izjavil, da ima hrvaška policija popoln nadzor nad hrvaškim mejnim prehodom, če bodo prebežniki prihajali v večjem številu, pa bo morala Hrvaška razmisliti o novih ukrepih.
Hrvaške oblasti so zaskrbljene, kaj bi se lahko zgodilo, če bodo Slovenija, Avstrija in Nemčija zaprle svoje meje. Slovenija je sicer uvedla začasni nadzor na meji z Madžarsko, vse dokler Unija na celotni ravni ne bo našla skupne rešitve. Nadzor na meji s Češko je podaljšala tudi Nemčija. Bolgarija je na mejo s Turčijo poslala 50 vojakov, do konca dneva bi jih lahko še 160, saj je v 25 urah mejo s Turčijo prečkalo 660 prebežnikov. V pripravljenosti je sicer do tisoč vojakov.
Hrvaška predsednica bi uvedla nadzor meje, vlada neKolilnda Grabar-Kitarović je nezadovoljna, saj je v 24 urah hrvaško mejo prestopilo 6.000 prebežnikov. ""Hrvaška je pokazala human obraz, a ni potrebe, da bi ljudje prihajali tako množično v enem samem dnevu,"" je dejala. Meni, da Hrvaška ne more poskrbeti za ljudi, ki so prišli. ""Zelo slabo je, da se vstopa čez koruzna polja, da meja ne deluje, kot je treba. Odločno zahtevam strožji nadzor državne meje, ki jo je mogoče prečkati le na uradnih mejnih prehodih,"" je dodala.
Predsedstvo HDZ-ja je napovedalo, da bodo begunsko krizo obravnavali na svoji današnji seji, ker menijo, ""da zadeve na terenu uhajajo izpod nadzora, ker se vlada ni ustrezno pripravila na množičen prihod beguncev"". Hrvaška vlada pa sporoča, da ima država kljub dobri organiziranosti omejene sprejemne zmogljivosti, zato ne bodo mogli zagotoviti ravnanja v skladu z evropsko zakonodajo, če se bo pritisk na meje stopnjeval.
Hrvaška vlada je oblikovala štab za usklajevanje, katerega vodja bo minister za notranje zadeve Ranko Ostojić, v njem pa bodo sodelovali organi različnih ministrstev.
Obvestilo uredništva:
Zaradi številnih komentarjev in zagotavljanja čim višjih standardov razprave pod članki o begunski krizi smo se odločili, da komentiranje na portalu rtvslo.si omogočimo pod eno novico. Ne gre za cenzuro ali blokado, temveč za vzdrževanje ravni komunikacije na portalu javne RTV, ki je zavezana k takšnim merilom.
Svoje mnenje o dogajanju z begunsko krizo lahko ob spoštovanju forumskih pravil MMC RTV SLO izrazite v komentarjih pod novico: EU mrzlično išče odgovor na begunsko krizo, do takrat veljajo stara pravila."
http://www.rtvslo.si/slovenija/spomnite-se-kako-ste-se-bali-med-10-dnevno-vojno-za-slovenijo/373116,azilant,561,"
					8. september 2015 ob 12:12,zadnji poseg: 8. september 2015 ob 12:37
					Ljubljana - MMC RTV SLO","
Saša Banjanac Lubej, naglas@rtvslo.si
","""Spomnite se, kako ste se bali med 10-dnevno vojno za Slovenijo""","Človek ne zapušča države zato, ker mu ne bi bila všeč, ampak zato, ker mu grozi smrtna nevarnost, pravi Aida Hadžiahmetović iz Slovenske filantropije.
""Naj se ljudje spomnijo vojne v Sloveniji. Spomnite se, kako ste se takrat bali! Vsi se bojijo za lastno življenje. Tudi ljudje iz Sirije bežijo samo zato, da bi si rešili golo življenje, in ne zato, da bi nam odžirali denarno socialno pomoč, službe ali kaj takega. Bežijo, da ostanejo živi,"" je v oddaji NaGlas! dejala Aida Hadžiahmetović, ki je morala tudi sama zaradi vojne zapustiti Sarajevo. Zdaj dela kot pravnica v Slovenski filantropiji, dvakrat tedensko pa pomaga prosilcem za azil in migrantom v Azilnem domu v Ljubljani.
Beguncem je treba omogočiti normalno življenje, da si zgradijo življenje na novo, da ne bodo v breme. Čez čas bodo lahko poskrbeli zase, pravi Aida Hadžiahmetović in opiše primer 15 fantov iz Afganistana, ki so v Slovenijo prišli kot mladoletniki brez spremstva; eden izmed njih je zdaj zlati maturant. ""Zelo hitro napredujejo, hitro se učijo jezika, pridni so, sami skrbijo zase. Niso v breme državi, so pozitivna izkušnja z vključevanjem, bogatijo naše življenje,"" ocenjuje pravnica Slovenske filantropije.
Boljše razmere zdaj kot v 90. letihV primerjavi z razmerami v 90. letih, ko je Slovenija sprejemala bosanske begunce, so zdaj po njenem mnenju storjeni premiki na bolje. Po enem letu bivanja imajo prosilci za azil pravico do 180 ur tečaja slovenskega jezika. Tudi med čakanjem na status imajo pravico do slovenskega jezika na osnovni ravni. Ko pa status dobijo, imajo možnost učenja slovenskega jezika po principu 300 + 100 ur, našteva.
Status desetini prosilcevPo podatkih ministrstva za notranje zadeve (MNZ) so od leta 1995 status azilanta priznali 375 ljudem. ""V tem obdobju je prišlo okoli 18.000 ljudi. To ni veliko število. Razmere so boljše in Slovenija je med prvimi v EU-ju po številu ljudi, ki status dobijo. V povprečju deset odstotkov tistih, ki pridejo in zaprosijo za azil, tega tudi dobijo. Glede tega smo nekje pri vrhu EU-ja,"" poudarja Aida Ahmetović.
Na odločitev čakajo eno leto
V azilnem domu imajo prosilci osnovno nastanitev, prehrano, tečaj slovenskega jezika. Nevladne organizacije jim ponujajo brezplačno pravno pomoč in dejavnosti za aktivno preživljanje prostega časa: ""Trudimo se, da jim življenje naredimo čim bolj prijetno in kar se da ugodno med čakanjem na pridobitev statusa.""
Včasih so postopki trajali res dolgo – najhitrejša pozitivna odločitev je padla v treh mesecih, negativna pa v treh dneh; najdaljša pa je bila ekstremno dolga – štiri leta. V povprečju se na pozitivno ali negativno odločitev čaka eno leto, pravi Aida Hadžiahmetović.Izkoristiti znanje in izobrazboMeni, da zagotovo ne bodo vsi ljudje, ki se zdaj z Bližnjega vzhoda prebijajo v zahodno Evropo in pri tem pridejo v Slovenijo, tukaj ostali. ""Tisti, ki bodo zaprosili za status v Sloveniji, bodo vračani iz drugih držav. Že zdaj se nakazuje, da se bo to dogajalo. Ljudje bodo prihajali in odhajali – treba je izkoristiti njihovo znanje in izobrazbo, ki bi nam bila lahko koristna. Treba jim je dati priložnost, da ostanejo v Sloveniji, če seveda imajo pogoje za pridobitev statusa"". Poleg visoko kvalificiranih ljudi Slovenija potrebuje tudi nizko kvalificirane ljudi. ""Znano je, da Slovenci nočejo opravljati težkih fizičnih del. Med begunci so ljudje, ki to znajo in bi to radi delali. Spekter je ogromen. Ljudje, ki pridejo, znajo veliko tega, želijo delati in jim je to treba omogočiti,"" meni Aida Hadžiahmetović iz Slovenske filantropije."
http://www.rtvslo.si/slovenija/ai-vladni-kontingencni-nacrt-govori-le-o-prosilcih-za-azil-ne-pa-tudi-o-beguncih/372758,azilant,464,"
					29. avgust 2015 ob 14:33,zadnji poseg: 29. avgust 2015 ob 14:50
					Ljubljana - MMC RTV SLO, STA","
G. C.
","AI: Vladni kontingenčni načrt govori le o prosilcih za azil, ne pa tudi o beguncih","Kontingenčni načrt, po katerem se Slovenija pripravlja na sprejetje povečanega števila beguncev, je po mnenju direktorice Amnesty International Slovenija Nataše Posel pomanjkljiv, saj govori samo o prosilcih za azil, čeprav je znano, da so migracijski tokovi mešani.
Nataša Posel je pojasnila, da državo prečkajo tako ljudje, ki bi v Sloveniji denimo zaprosili za azil, kot tudi tisti, katerih cilj so druge države in bi želeli Slovenijo uporabiti zgolj kot tranzitno državo in se tu ne želijo dokumentirati. Za EU namreč velja Dublinska uredba, ki državam omogoča, da migrante vračajo v državo, v kateri so prvotno zaprosili za azil.
Po njenem prepričanju bi lahko države sprejele neke vrste mehanizem, kot ga je Slovenija za begunce iz bivše Jugoslavije vpeljala v času vojne v Bosni in Hercegovini. Mehanizem začasne zaščite je veljal za vse ljudi z določenega območja, zato individualna presoja ni bila potrebna.
Po informacijah na spletni strani ministrstva za notranje zadeve mora tujec v najkrajšem možnem času od vstopa v Slovenijo pri katerem koli državnem organu ali organu samoupravne krajevne skupnosti izraziti namen za vložitev prošnje za mednarodno zaščito.
Policija nato ugotovi njegovo istovetnost, pot, po kateri je prišel v Slovenijo, ter ga preda azilnemu domu, kjer tujec vloži prošnjo za mednarodno zaščito. Prosilca se lahko po potrebi naseli v ustrezne institucije ali pa se mu ob izpolnjevanju pogojev omogoči zasebno nastanitev, za kar se mu v posebnih primerih lahko dodeli finančna pomoč.
Po opravljenem osebnem razgovoru ga lahko po tednu bivanja v azilnem domu nastanijo na zasebnem naslovu. O prošnji za nastanitev na zasebnem naslovu odloča strokovna medresorska komisija. V primeru, da je prosilcu priznana mednarodna zaščita, pridobi pravico do sodelovanja v integracijskih ukrepih, v primeru negativne odločitve pa se izvede postopek vrnitve tujca v izvorno državo.
Nataša Posel opozarja, da bodo morali ljudje, ki bodo prišli v Slovenijo, čakati več mesecev na ureditev statusa, saj že za sedanji pritok, s katerim se srečujejo na notranjem ministrstvu, porabijo veliko časa. ""Za vsakega vsaj za uvodni pogovor potrebujejo tri ure, teh ljudi pa bo več sto ali tisoč,"" je povedala.
Razlike med begunci in azilantiOb tem je še pojasnila, da je potrebno ločiti med azilantom in beguncem, saj gre za dve zelo različni stvari, različen pa je tudi obseg pravic, ki jih ti ljudje imajo. Beguncem mora biti status odobren, tisti, ki ne bodo zaprosili za azil, pa bodo vrnjeni v državo, od koder so prišli. ""Nekdo, ki pa tukaj čaka na azil, je takoj del integracijske politike, ima takoj možnost šolanja, učenja jezika,"" je pojasnila.
""Za nas je zelo pomembno, da EU zagotovi varne in legalne poti. Če bi Slovenija torej vedela, da lahko sprejme 1000 ljudi, bi jim lahko že v Grčiji ponudila prevoze in bi potovali varno, ne bi bili podvrženi temu, da se zadušijo v tovornjakih,"" je še izpostavila Poselova."
http://www.rtvslo.si/svet/nemcija-na-poti-zaostrovanja-pogojev-za-azil/372743,azilant,404,"
					29. avgust 2015 ob 10:17,zadnji poseg: 29. avgust 2015 ob 10:32
					Berlin - MMC RTV SLO, Radio Slovenija","
B. V.
",Nemčija na poti zaostrovanja pogojev za azil,"Ob vedno večjem številu beguncev v Nemčiji na nemškem notranjem ministrstvu pripravljajo spremembe zakonodaje za pridobivanje azila. Pogoji zanj naj bi se zaostrili.
Gre sicer za delovno različico, ki zaostruje pogoje za pridobitev statusa prosilca za azil, a še ni usklajena. Med drugim ministrstvo predlaga, da bi kot varne države označili tudi Kosovo, Albanijo in Črno goro, od koder prihaja skoraj polovica vseh pribežnikov v Nemčijo.
Kot je za Radio Slovenija poročala dopisnica RTV Slovenija iz Berlina Polona Fijavž, nemški notranji minister Thomas de Maiziere slabo leto po zadnjem predlogu o spremembah azilne politike v Nemčije pripravlja vrsto novih omejitev pri poskusu pridobivanja statusa azilanta v Nemčiji.
Nemčija bi širila seznam varnih državNajbolj bi se poznal ukrep, ki je del novega predloga, da še tri države z Zahodnega Balkana uvrstijo na seznam t. i. varnih držav, kar bi pomenilo, da prosilcem od tam azil skoraj zagotovo ne bo odobren. Po podatkih nemškega Zveznega urada za migracije in begunce je bilo v prvi polovici letošnjega leta med prosilci za azil tistih s Kosova in iz Albanije več kot 30 odstotkov ali več kot 60 tisoč ljudi.
""Potrebujemo evropsko klavzulo o t. i. varnih državah. Na primer, da vsaka država, ki zaprosi za članstvo v Evropski uniji avtomatično postane varna država,"" je dejal nemški notranji minister Thomas de Maiziere.
Poleg tega notranje ministrstvo predlaga, da bi denarno pomoč v višini 145 evrov mesečno skušali nadomestiti s stvarmi, ki jih prosilci za azil potrebujejo, to pa bi izplačevali največ za mesec vnaprej in ne več za 6 mesecev, kot je to praksa sedaj. Predvsem denar je po mnenju ministra vabljiv za številne prosilce za azil.
Prosilci za azil v telovadnicah in opuščenih stavbahDel predloga notranjega ministra je tudi, da bi prosilci za azil ostali na prvotni namestitvi, dokler ne dobijo odgovora na prošnjo za azil. Torej v zbirnih centrih, telovadnicah, opuščenih, začasno urejenih stavbah.
Vlada sredstva podvojila, pomoči pa primanjkujeNemška vlada tudi načrtuje, da bi s finančnimi sredstvi in osebjem dodatno podprla zvezne dežele pri oskrbi beguncev. V petek je vlada podvojila sredstva za begunce zveznim deželam s 500 milijonov na milijardo evrov, kot je kanclerka Angela Merkel obljubila že junija.
Kljub vsem ukrepom pa so razmere za begunce tudi v Nemčiji nevzdržne. Postopki pridobivanja azila so dolgotrajni, vlada pa nima organizirane pomoči z najnujnejšimi sredstvi za čakajoče, večinoma izčrpane ljudi. Zato velik del oskrbe zanje tukaj prevzemajo prostovoljci in dobrodelne organizacije, je še poročala Polona Fijavž."
http://www.rtvslo.si/svet/kanclerka-merkel-o-izgredih-proti-beguncem-odvratno/372429,azilant,519,"
					24. avgust 2015 ob 16:28,zadnji poseg: 24. avgust 2015 ob 17:28
					Dresden, Skopje - MMC RTV SLO","
To. G.
","Kanclerka Merkel o izgredih proti beguncem: ""Odvratno""","V mestu Heidenau na vzhodu Nemčije potekajo že več dni nemiri zaradi novega azilnega doma. Nemška kanclerka Angela Merkel je ostro obsodila rasistične izpade.
""Odvratno je, kako skušajo skrajni desničarji in neonacisti uporabiti begunski center za širjenje svojega sovražnega sporočila. In sramotno je, kako se ljudje, celo družine z otroki, pridružujejo in nudijo podporo tem grozljivim dogodkom,"" je kanclerkino mnenje nemški javnosti posredoval njen medijski predstavnik Steffen Seibert. ""Ni opravičila za nasilje,"" je dejal in dodal, da nasilni protesti ne odražajo vrednot Nemčije. ""Nemčija ne bo dovolila, da bi bili begunci, s katerih težkim življenjskim položajem bi moral biti vsakdo seznanjen, deležni sovražnih parol ali groženj pijanih kričačev,"" je še izpostavljeno v sporočilu Merklove.
Demonstracije NPD-ja prerasle v izgredeMestece Heidenau v nemški zvezni deželi Saška je bilo konec tedna zaradi nedavnega odprtja azilnega doma prizorišče rasističnih izgredov, v katerih je bilo ranjenih več kot 30 policistov. Spopadi med levičarskimi skupinami in skrajnimi desničarji so nazadnje potekali tri večere, v ponedeljek pa je bilo mirno.
Izgredi desničarskih skrajnežev in rasistov so v mestu blizu Dresdna izbruhnili v petek, potem ko so tam potekale sprva mirne demonstracije privržencev neonacistične stranke NPD proti prihodu dvesto beguncev v novi center za prosilce azila, ki so ga uredili v nekdanji trgovini. Nočno nasilje blizu azilnega doma, v katerem je sodelovalo več sto skrajnih nacionalistov, je nato divjalo tudi v soboto in nedeljo zvečer. Policisti so v noči na ponedeljek z gumijevkami in solzivcem ukrepali v spopadih med desničarji in levičarji.
Notranji minister: ""Povsem nesprejemljivo""Policija je aretirala le nekaj skrajnežev, načelnik Marko Laske pa je v nedeljo sporočil, da je res tako, ker jim primanjkuje ljudi. Preiskava dogajanja sicer po navedbah Laskeja poteka. Ukrepanje so napovedale tudi deželne in zvezne oblasti. V Berlinu in Dresdnu so napovedali odločne ukrepe proti desničarskemu nasilju. Notranji minister Thomas de Maiziere je napovedal, da bodo proti nasilju, uperjenemu proti tujcem, ukrepali ""z vso težo pravne države"", saj je to povsem nesprejemljivo, poroča ponedeljkov Frankfurter Allgemeine Zeitung.
Ponoči v Beograd prišlo 70 avtobusov beguncevV Beograd je v noči z nedelje na ponedeljek prispelo kar 70 avtobusov z migranti in begunci, ki so pretekle dni prečkali grško-makedonsko mejo in nato vstopili v Srbijo, poročajo beograjski spletni mediji. V Beogradu bodo sicer danes odprli informacijsko točko, na kateri bodo migranti lahko dobili vse najnujnejše informacije, pravno in psihološko podporo v maternem jeziku ali jeziku, ki ga razumejo, pričakujejo pa tudi dodatno pomoč meščanov - prostovoljcev.
Kurz v Makedoniji oster do EU-jaAvstrijski zunanji minister Sebastian Kurz pa je dopotoval na obisk v Makedonijo, kjer si pred četrtkovo konferenco o Zahodnem Balkanu na Dunaju na samem prizorišču ustvarja sliko o begunski krizi. Ob prihodu v Skopje je izjavil, da so države Zahodnega Balkana ""preplavljene, preobremenjene in prepuščene same sebi"".
Sicer pa je Kurz predvsem od Evropske unije zahteval hitro in pravilno ukrepanje. ""Tega ne more nobena država rešiti sama,"" je dejal. ""Dublinska uredba ne le, da deluje slabo, temveč sploh ne deluje. Nujna je pravična prerazporeditev beguncev med vseh 28 članic povezave,"" je izpostavil Kurz. Avstrija namreč zdaj tudi po pravni poti izpodbija sklepe v Dublinu in kvoto beguncev, ki bi jih morali prevzeti."
http://www.rtvslo.si/svet/begunci-srbija-ne-bo-gradila-ograje-avstrija-pa-bi-tozila-bruselj/372112,azilant,462,"
					19. avgust 2015 ob 18:22,zadnji poseg: 19. avgust 2015 ob 19:01
					Beograd, Dunaj - MMC RTV SLO, STA","
To. G.
","Begunci: Srbija ne bo gradila ograje, Avstrija pa bi tožila Bruselj","Čez Srbijo je letos na Madžarsko, ki vzdolž srbske meje gradi visoko ograjo, prebežalo prek 100 tisoč beguncev, v sami Srbiji pa je 66 tisoč beguncev zaprosilo za azil.
Vendar pa Srbija ostaja prehodna država in čeprav dnevno v državo pride prek dva tisoč beguncev, so uradni begunski/azilantski centri v državi skoraj prazni. V petih krajih lahko nastanijo še prek 800 migrantov, zdaj pa so polni le tretjinsko.
""EU zaprla oči ob gradnji žic in ograj""Begunce, ki se v Beogradu zadržujejo v bližini glavne avtobusne postaje, je v sredo obiskal srbski premier Aleksander Vučić. Ob pozdravih in kritikah na račun Evropske unije ter Madžarske, ki na meji s Srbijo gradi protibegunsko ograjo, je Vučić obljubil, da bo Srbija na obrobju Beograda ob avtocesti do zime zgradila nov sprejemni center za okoli 2.000 migrantov.
""EU ne bi smela pogledati stran od gradnje žic in ograj. A je zaprla oči,"" je izpostavil Vučić. Po njegovem mnenju je ograja, ki jo na 170 kilometrov dolgi meji s Srbijo z namenom zajeziti dotok beguncev gradi Budimpešta, nekaj grozljivega. ""Potem bo nekdo skozi ograjo še napeljal elektriko in tako končal stvar,"" je bil oster in zgrožen srbski premier.
Za zimo napovedano novo zatočišče za begunceBruselj sicer redno kritizira madžarsko gradnjo že vse od prvotne napovedi vlade Viktorja Orbana. Evropski komisar za migracije Dimitris Avramopulos je prejšnji teden kritiziral Madžarsko in poudaril stališče, da Evropska komisija ne promovira postavitve ograj, temveč članice poziva, naj sprejmejo alternativne ukrepe.
""Ko gre za nas, ne bomo pogledali stran, temveč pomagali, kolikor moremo,"" je dejal Vučić. V parkih srbske prestolnice naj bi pod milim nebom dnevno kampiralo okoli 700 ljudi. Ob tem je premier tudi ponovil, da ograje ob meji z Makedonijo, od koder iz Grčije begunci prihajajo v Srbijo, njegova vlada ne bo gradila, četudi je prek meja letos prišlo že več kot 100 tisoč beguncev.
Avstrijci ne marajo dublinske uredbeZnotraj Evropske unije begunsko vprašanje vse bolj vznemirja najbolj obremenjene države. Avstrija je v sredo zaradi nepravične porazdelitve beguncev med državami zagrozila Evropski komisiji s tožbo. Avstrijska vlada daje Evropski komisiji dvomesečni rok za prilagoditev dublinske uredbe realnim razmeram.
V nasprotnem primeru bi lahko na Sodišču Evropske unije sledila tožba zaradi opustitve ukrepanja, sta posvarila avstrijska notranja ministrica Johanna Mikl-Leitner in pravosodni minister Wolfgang Brandstetter. Razlog za tak korak Avstrije je vedno večja obremenitev držav na zunanji meji unije s sprejemanjem novih beguncev.
Dunaj sicer ne ponuja drugačne rešitveV skladu z dublinsko uredbo mora prosilce za azil obravnavati tista država članica EU-ja, v kateri so vstopili v unijo. Kakšne spremembe natančno si Avstrija želi, ministra nista razkrila, poudarila pa sta, da ""nimamo le zadolžitev, temveč tudi pravice"". Pravno mnenje, ki ga je pridobilo notranje ministrstvo, kot možnosti omenja več denarja za nesorazmerno obremenjene države, prerazporeditev beguncev ali popolno reformo dublinskega sistema."
http://www.rtvslo.si/izjava-dneva/amnesty-international/371765,azilant,63,"
					14. avgust 2015 ob 19:08
					Dunaj - MMC RTV SLO",None,Amnesty International,"Avstriji ne primanjkuje denarja in niti virov. Pomanjkljivostim pri oskrbi beguncev bi se lahko z lahkoto izognili, vzroki ležijo predvsem v administrativnih pomanjkljivostih.
AI je obtožil Avstrijo, da kljub temu, da ima kot bogata država zadostna sredstva, ne izpolnjuje zavezujočih mednarodnih standardov za prosilce za azil v svojem največjem azilnem domu Traiskirchen blizu Dunaja, ki je glavni sprejemni center za nove azilante, STA"
http://www.rtvslo.si/evropska-unija/nemci-zelijo-zajeziti-val-prosilcev-azila-z-balkana/371465,azilant,494,"
					10. avgust 2015 ob 14:42,zadnji poseg: 10. avgust 2015 ob 15:03
					Berlin - MMC RTV SLO, STA","
To. G.
",Nemci želijo zajeziti val prosilcev azila z Balkana,"Nemčija se spopada z navalom migrantov na begu pred revščino in vojno, pri čemer polovica iskalcev azila prihaja z Zahodnega Balkana, kar bo vlada skušala omejiti.
Od okoli 200.000 vseh prošenj za azil, kolikor jih je Nemčija prejela letos, so jih kar 97.000 vložili državljani balkanskih držav, četudi imajo pičle možnosti za uspeh. Nemške oblasti so za prave begunce prepoznala le 0,3 odstotka prosilcev za azil z Balkana.
Dvakrat več azilantov z Balkana kot iz SirijeNa drugi strani so v Nemčiji v enakem obdobju prejeli 44.000 prošenj za azil od beguncev iz Sirije, ki so jim v 85 odstotkih tudi odobrili zaščito, je razkril vodja nemškega urada za migracije in begunce (BAMF) Manfred Schmidt. ""To pomeni, da je dvakrat več prošenj z Balkana kot iz krizne regije, ki jo vsak večer vidimo na televiziji. Te številke kažejo, da je nekaj izgubilo ravnotežje,"" je komentiral Schmidt.
Nemčija, ki je prva destinacija za prosilce za azil v Evropski uniji, letos pričakuje kar 500.000 beguncev, kar je več kot dvakrat več od lanskih 200.000 migrantov. Z navalom prišlekov oz. njihovo nastanitvijo pa se le stežka spoprijema, navajajo nemški uradniki. Zaradi tega naj bi s posebnim zakonom poskrbeli, da bi pri očitno neutemeljenih prošnjah za azil, pri čemer gre predvsem za prošnje migrantov z Balkana, izrekli prepoved ponovnega prihoda in prebivanja za schengensko območje. Ta zakon naj bi po navedbah BAMF-a v veljavo stopil že ta mesec.
Polovica povratnikov s Kosova, iz Srbije ...""Če greš po tej poti, ti ne grozi le vrnitev v državo izvora, temveč po zakoniti poti ne boš več mogel potovati v države v schengenskem območju,"" je zakon komentiral Schmidt. Kot je pojasnil, številni prosilci za azil zdaj že po kratkem času vložijo novo prošnjo. ""50 odstotkov od 20.000 ponovnih prošenj je tistih z Zahodnega Balkana. Gre za neke vrste učinek vrtljivih vrat,"" je dodal vodja BAMF-a.
15-krat več azilantov s Kosova kot laniNemčija je za zajezitev dotoka ljudi z Balkana Bosno in Hercegovino, Makedonijo in Srbijo že razglasila za varne države, zaradi česar je na primer pozitivno razrešenih le 0,1 odstotka prošenj za azil Srbov. Med varne države pa naj bi po novem uvrstili še Albanijo, Kosovo in Makedonijo. Samo s Kosova so na primer v prvem polletju letos prejeli 29.000 prošenj za azil, kar je druga največja posamična skupina državljanov za Sirci. V enakem obdobju lani je bilo tovrstnih kosovskih prošenj le 2.000.
Dodatna sredstva za države s polnimi aziliEvropska komisija je medtem odobrila 23 nacionalnih programov v okviru Sklada za azil, migracije in vključevanje (AMIF) in Sklada za notranjo varnost (ISF). Za financiranje programov za obdobje 2014–2020 je skupno namenjenih približno 2,4 milijarde evrov. Denar bodo zdaj lahko prejele najbolj obremenjene države članice, kot sta Grčija in Italija ter druge države članice EU-ja, ki se spopadajo s povečanimi migracijskimi tokovi.
Slovenija bo za izvajanje večletnega programa za obvladovanje migracij prejela približno 41,2 milijona evrov. Sredstva bodo namenjena predvsem nadzoru meja (približno 30,7 milijona evrov) in policijskemu sodelovanju (približno 9,9 milijona evrov)."
http://www.rtvslo.si/svet/kam-s-60-milijoni-beguncev-ustanovimo-jim-drzavo/370492,azilant,451,"
					27. julij 2015 ob 11:54,zadnji poseg: 27. julij 2015 ob 13:23
					San Francisco - MMC RTV SLO","
K. Št.
",Kam s 60 milijoni beguncev? Ustanovimo jim državo.,"Tako meni ameriški nepremičninski mogotec Jason Buzi, ki je že začel zbirati sredstva za ustanovitev države 'naroda beguncev'. K projektu želi privabiti tudi Angelino Jolie.
Čeprav ideja o ustanovitvi nove države, v kateri bi živeli begunci z vsega sveta, zveni etnocentristično in diskriminatorno, se z njo v določenih pogledih strinjajo nekateri strokovnjaki, ki se ukvarjajo s politiko beguncev. Med njimi je vodja programa za begunce in azilante na pravni univerzi v Michiganu James Hathaway. Čeprav ne verjame, da bi bilo v resničnosti takšno državo sploh mogoče oblikovati, je po poročanju Independenta Hathawayju pri Buziju všeč njegova ""moralna gorečnost glede obstoja težave z begunci, ki bi se lahko rešila, pa se ne"".
Jason Buzi, ki je obogatel s prodajo nepremičnin v San Franciscu, je projekt zasnoval zelo ambiciozno. Za zdaj je v sklad naložil med deset in 15 tisoč dolarji, v prihodnosti jih bo še nekaj več. Denar bo porabil za promocijo svoje ideje in pridobivanje novih investitorjev.
Idejo bi širilNjegov cilj je, da bi z zbranimi sredstvi najel ali kupil veliko površino zemlje, na kateri bi oblikovali državo, zato upa, da bo z idejo privabil pozornost znanih osebnosti. ""Če bi k projektu recimo pristopila Angelina Jolie, bi s svojim vplivom lahko idejo razširila na širšo množico,"" pravi nepremičninski agent.
Kot idealen kraj, na katerem bi se lahko naselil 'narod beguncev', ko jih je poimenoval, bi bile po njegovem mnenju države z manjšim številom prebivalcev, kot so Karibski otoki, ki bi bili pripravljeni za plačilo sprejeti nove prebivalce.
Tuji vlagatelji bi zagotavljali deloNa vprašanje, kako bi takšna država delovala, ima Buzi odgovor, da se države, v katerih so ljudje različnih rodov, razvijejo v izredno strpne družbe, piše Independent. ""Velikopotezni infrastrukturni projekti in tuji investitorji bi ljudem zagotovili delo ... Druge teme, kot so vzpostavitev socialnega sistema in politične strukture, bi dorekli pozneje,"" meni Jason Buzi.
Seveda je na mestu vprašanje, ali si ljudje, ki so bili zaradi vojne ali drugih razlogov prisiljeni zapustiti svoje najbližje in svoje domove, sploh hoteli preseliti v takšno državo? ""V globaliziranem svetu, kjer velja pravica do izbire, si ljudje že tako izberejo, kje bodo živeli, in se večinoma odločijo, da bo to tam, kjer so njihovi prijatelji, družina in življenjske priložnosti,"" meni profesor Alexander Betts, vodja oddelka za študije beguncev na univerzi Oxford.
Usoda Palestincev v GaziČe bi bili ljudje prisiljeni v takšno selitev, bi govorili o kršenju človekovih pravic, opozarja James Hathaway s pravne univerze v Michiganu. Pri tem je imel v mislih Avstralijo, ki je na pacifiških otokih najela zemljo, na kateri je postavila azilne domove. ""Ti pa so prenatrpani in v določenem pogledu spominjajo na zaporna taborišča,"" je dejal Hathaway in opozoril, da bi 'narod beguncev' lahko kaj kmalu doživel usodo Palestincev v Gazi."
http://www.rtvslo.si/kolumne/realnost-slovenskih-beguncev-in-prosilcev-za-azil/367660,azilant,589,"
					19. junij 2015 ob 05:35
					Ljubljana - MMC RTV SLO","
Aida Hadžiahmetović, Slovenska filantropija
","Realnost ""slovenskih"" beguncev in prosilcev za azil","Pomoč beguncem, ki se zatečejo v Slovenijo, je ena od osnovnih dejavnosti Slovenske filantropije. In čeprav ima naša država zakonodajo, ki ureja pomoč in status beguncev, pa zadnja leta opažamo, da so spremembe zakonov za urejanje omenjenega področja kljub določenim, a redkim izboljšavam vedno bolj restriktivne.
Po našem mnenju se Slovenija odloča za nižanje standardov, čeprav bi ti lahko bili višji kot tisti, ki so zapisani v evropskih direktivah in morajo biti preneseni v nacionalno zakonodajo. Direktive namreč določajo le minimalne standarde za urejanje področja azila, ne zahtevajo pa poslabšanja položaja prosilcev in ljudi, ki so zaščito v Sloveniji dobile.
Trenutno je aktualno in moderno govoriti o kvotah. Tako bi tudi Slovenija želela izbirati, koga bi sprejela v državo v okviru zastavljenih kvot. Hkrati pa opažamo, da se premalo razmišlja o pomoči državam, ki že imajo ogromno prebežnikov, in o pomoči ljudem, ki nujno potrebujejo minimum za preživetje, kamor štejemo nastanitvene zmogljivosti, tri obroke hrane na dan in vključitev otrok v obvezno osnovnošolsko izobraževanje.
Pozabljamo, da govorimo o ljudeh, ki so svojo državo morali zapustiti iz strahu za lastno življenje – zaradi vojn, notranjih spopadov in ker jim njihove države ne morejo ponuditi nikakršne zaščite. K nam pridejo ali sami ali z družinskimi člani zato, da bi si rešili golo življenje.
Posebej bi rada izpostavila zakonsko spremembo glede združevanja družin beguncev. Po prejšnji ureditvi je oseba s statusom begunca (dosmrtni status) ali oseba z začasnim statusom (subsidiarna zaščita) lahko zaprosila za združevanje z družino kadar koli. Zdaj pa je čas, v katerem lahko zaprosi za združitev, omejen na 90 dni po prejemu statusa begunca oziroma subsidiarne zaščite (ta se dodeli najmanj za eno in največ za tri leta).
Po tem obdobju morajo begunci dokazati, da so zmožni sami vzdrževati družinske člane, sočasno pa tudi sami ali kako drugače zagotoviti dovolj finančnih sredstev za vzdrževanje. To pomeni, da morajo za enega družinskega člana zagotoviti petletni osnovni znesek minimalnega dohodka. Če so zaposleni, pa morajo, da bi lahko zaprosili za združevanje z družinskimi člani, imeti najmanj 269,20 evra na osebo. Za ljudi, ki dobijo samo začasno zaščito za eno leto, možnosti za združevanje z družino ni. Zanjo lahko zaprosijo šele, ko se jim status podaljša.
Begunec/azilant, ki dobi zaščito v Republiki Sloveniji, lahko zaprosi za državljanstvo po petih letih legalnega prebivanja (ob izpolnitvi vseh drugih pogojev) v Sloveniji, njegov družinski član, ki pride v Slovenijo po postopku združevanja, pa šele po desetih letih legalnega prebivanja v naši državi.Nekaj pomoči lahko begunec pridobi tudi od države. Tako ima človek, ki dobi zaščito v Republiki Sloveniji, pravico do denarnega nadomestila za namestitev od ministrstva za notranje zadeve za tri leta. Za dijake in študente se to obdobje podaljša do njihovega 26. leta, in sicer če se redno šolajo.
To pa ne velja tudi za učence, ki do tega prejemka niso upravičeni. Menim, da se jim s tem posredno onemogoča nemoteno nadaljevanje šolanja, kar za sabo potegne nove posledice, saj brez izobrazbe skorajda ni mogoče dobiti dela. Če sem že prej omenjala kvote, naj pripomnim še, da Slovenija še vedno nima zagotovljenih zmogljivosti za sprejem tako določenega števila ljudi (torej 207 oseb iz drugih držav, ki so nekje drugje dobili status, in 495 prosilcev za zaščito iz Sirije in Eritreje, ki bi jih k nam pripeljali iz Grčije in Italije).
Vse našteto govori o resničnih integracijskih težavah ljudi, ki k nam pridejo po zaščito. A v Slovenski filantropiji kljub temu še vedno verjamemo, da je načrt za sprejem teh ljudi s pomočjo projektov za pomoč in integracijo ter ustrezno zaposlitveno politiko beguncev mogoče uresničiti."
http://www.rtvslo.si/svet/zaradi-kaosa-z-migranti-v-italiji-posredovala-policija/367501,azilant,766,"
					14. junij 2015 ob 13:05,zadnji poseg: 14. junij 2015 ob 14:08
					Rim - MMC RTV SLO, Reuters, STA","
K. Št.
",Zaradi kaosa z migranti v Italiji posredovala policija,"Italijanska policija je v soboto posredovala proti okoli 200 migrantom, ki so protestirali na mejnem prehodu s Francijo, potem ko jih francoska policija ni spustila v državo.
Razmere z migranti iz Afrike v Italiji postajajo vedno bolj kaotične, potem ko je Francija poostrila mejni nadzor, da bi jim preprečila pot naprej v Evropo. Italijanska policija je na meji s Francijo posredovala proti 200 prebežnikom.
""Ne gremo nazaj, hočemo čez"" so se glasili napisi na plakatih migrantov, ki so se protestno posedli ob mejnem prehodu s Francijo. Policisti so proti njim posredovali v opremi, namenjeni boju z izgredniki, in jih pregnali nazaj v bližnjo Ventimiglio, ki je od meje oddaljena pet kilometrov. Skupina kakih 50 moških se nikakor ni želela umakniti in je policistom pobegnila ter se skrila.
Zaprli prostor za migrante na železniški postajiItalijanske oblasti so med drugim zaprle prostor za migrante pri glavni železniški postaji v Milanu, kjer že več noči spi na stotine ljudi iz Somalije, Eritreje, Slonokoščene obale in Sudana. Tam čakajo na priložnost, da bi odšli proti bogatejšemu severu Evrope. Kot razlog za zaprtje so oblasti navedle neustrezne higienske razmere in zdravstveno tveganje.
Potem ko je italijansko-francosko mejo dnevno prečkalo na stotine migrantov, ki so jih pred tem rešili z ladij v Sredozemskem morju, je Francija okrepila nadzor na meji in od četrtka je meja zanje zaprta. Mejni nadzor je prav tako okrepila Avstrija, ki te dni gosti konferenco vplivne skupine Bilderberg, piše nemški Deutsche Welle. Že pred tem je Nemčija konec maja pred vrhom skupine G7, ki je potekal prejšnji teden v bavarskem kraju Elmau, v skladu z zakonikom o schengenskih mejah začasno znova uvedla kontrole na svojih kopenskih, zračnih in morskih mejah.
Kritike RenzijuVse to je sprožilo pravi kaos v Italiji, ne le ob mejah, ampak tudi v Rimu in drugih mestih, kjer so migranti med drugim preplavili železniške in avtobusne postaje. Obenem se krepi pritisk na vlado premierja Mattea Renzija, ki ji opozicija očita, da se ni sposobna učinkovito spopasti z valom beguncev. Kritike prihajajo z vseh strani - s strani skrajne desnice, med drugim iz stranke Severna liga, iz populističnega opozicijskega gibanja Pet zvezd, pa tudi s strani vse več regionalnih in mestnih oblasti.
Renzi je kot odgovor na trenutne razmere z migranti pozval EU k spremembi evropske azilantske politike. V intervjuju za italijanski časopis Corriere della Sera je dejal, da je po odstranitvi libijskega voditelja Moamerja Gadafija za kaos v Libiji, ki je odprl vrata več 100 tisoč migrantov, ki se odpravljajo proti jugu Italije, odgovorna mednarodna skupnost. Pozval je k spremembi uredbe Dublin III, ki določa, da morajo vsi begunci, za katere je Italija prva vstopna točka, tam tudi ostati. O tej spremembi se bo Renzi pogovarjal s francoskim predsednikom Francoisom Hollandom in britanskim premierjem Davidom Cameronom, ki bosta Italijo obiskala naslednji teden.
Renzi: ""Imamo načrt B""""Če se je Evropska unija odločila za solidarnost, je to dobro. V nasprotnem primeru imamo že pripravljen načrt B, ki bi zadala rano Evropi,"" je dejal Renzi, ki ni razkril podrobnosti. ""Do zadnjega trenutka si bomo prizadevali za uresničitev evropske odgovornosti."" Italija se že dolgo pritožuje, da evropske partnerice prelagajo odgovornost na sredozemske države, kot sta Italija in Grčija, ki se morajo same spopadati s težavo migrantov, brez pomoči drugih držav.
Slovenija naj bi sprejela 702 migrantaNotranji ministri EU-ja bodo v torek v Luksemburgu prvič razpravljali o za nekatere spornih predlogih za razporeditev beguncev po članicah. Pri prvi shemi gre za razporeditev 40.000 Sircev in Eritrejcev, potrebnih mednarodne zaščite, ki so se zatekli v Italijo in Grčijo. Slovenija naj bi sprejela 297 ljudi iz Italije in 198 iz Grčije, torej skupaj 495. Članica bo za vsako osebo, ki jo bo sprejela, prejela 6.000 evrov.
Pri drugi shemi gre za preselitev 20.000 oseb, potrebnih mednarodne zaščite, ki so trenutno zunaj Unije pod očesom Urada visokega komisarja ZN-a za begunce (UNHCR). Slovenija naj bi v tem primeru po bruseljskem izračunu sprejela 207 oseb.
Članice EU-ja niso naklonjene kvotamShema za pomoč Italiji in Grčiji je zavezujoči zakonodajni predlog v obliki sklepa Sveta, o katerem bodo članice odločile s kvalificirano večino. Druga shema je le priporočilo. V prvem primeru komisija predlaga zakonodajno obvezo, v drugem pa priporoča politično zavezo. Merila za razporeditev beguncev, ki jih je uporabila komisija, so velikost države, bruto domači proizvod, raven brezposelnosti in število beguncev, ki jih je država že sprejela, in sicer v razmerju 40 : 40 : 10 : 10. Prvi odzivi niso bili spodbudni. Članice v glavnem niso naklonjene kvotam in napovedujejo temeljito razpravo o predlogih, s katerimi je komisija z blagoslovom evropskega parlamenta in Nemčije pošteno prekoračila okvir, ki so ji ga aprila začrtali voditelji članic."
http://www.rtvslo.si/svet/v-turisticnih-krajih-na-severu-italije-ne-zelijo-beguncev/367470,azilant,647,"
					13. junij 2015 ob 18:33,zadnji poseg: 13. junij 2015 ob 19:43
					Rim - MMC RTV SLO, STA","
K. Št.
",V turističnih krajih na severu Italije ne želijo beguncev,"Severnoitalijanske regije so pozvale oblasti, naj beguncev ne pošiljajo v turistične kraje, ""saj odganjajo turiste"". Razmere se zaostrujejo tudi v Milanu, kjer je na železnici prenočilo 350 beguncev.
Predsednik deželne vlade Veneta Luca Zaia je v pismu prefekturo pozval, naj beguncev ne pošilja v turistične kraje v deželi. Kot je opozoril, si dežela zaradi beguncev ne more privoščiti škode v turizmu. Tudi vodilni politiki stranke Severna liga so pozvali prefekture, naj umaknejo begunce iz obmorskih krajev na Jadranu in začasna bivališča za migrante poiščejo v drugih italijanskih mestih.
""Noben begunec ne bi smel biti v letoviščih. Konkurenca je za naše tuje goste dovolj huda,"" je poudaril Zaia. Po letih potrošniške krize in upadanja števila turistov si turizem v regiji ne more privoščiti dodatnih bremen, je dejal. ""Begunci v hotelih odganjajo turiste, trpijo pa naša letovišča,"" poudarjajo hotelirji več letovišč, ki so v zadnjem času priča upadanju števila turistov.
Krizne razmere v Italiji se zaostrujejoMilanska železniška postaja je postala glavno pribežališče migrantov, ki prispejo v Italijo. Tam je samo v noči na petek prenočilo okoli 350 beguncev, vsi pa čakajo na priložnost, da bi odpotovali naprej proti severu Evrope. Za begunce na železniški postaji skrbi Rdeči križ, ki jim deli vodo in življenjske potrebščine, prav tako pa jih informira o pogrešanih sorodnikih, o njihovem pravnem položaju v EU-ju ter voznih redih naslednjih vlakov na sever.
Veliko migrantov je tudi na rimski avtobusni postaji Tiburtina. Potem ko je policija v četrtek pregnala stotine migrantov, ki so tam več dni vztrajali kljub vročini, so se oblikovale nove skupine beguncev, ki si želijo z avtobusi odpotovati na sever. Številni izmed njih so prenočili ob zunanjih stenah osrednjega pokopališča Verano.
Tudi na italijansko-francoski meji je položaj težek Desetine afriških migrantov je prijela francoska policija, ki je okrepila nadzor na mejnem prehodu Ventimiglia, da bi preprečili prihod migrantov. Na stotine migrantov vsak teden poskuša prečkati mejo med Italijo in Francijo. Večina beguncev poskuša zaobiti policijsko kontrolo v Ventimiglii in priti v Francijo z vlakom.
Avstrija ustavila reševanje novih zahtev za azilReševanje vseh novih zahtev za pridobitev azila je ustavila Avstrija. Kot je naročila notranja ministrica Johanna Mikl-Leitner, naj administracija raje rešuje t. i. dublinske primere, torej tistih pribežnikov, ki so na ozemlje EU-ja prišli v kateri izmed drugih članic in se jih lahko vrne. V skladu z uredbo Dublin III morajo vsi tisti begunci, za katere je Italija prva vstopna točka v EU, tam tudi ostati. A tisti, ki se uspešno borijo proti temu, da jih identificirajo, imajo več možnosti, da odpotujejo naprej.
Ustavljeno je tudi reševanje spajanja družin beguncevV procesu so le še postopki vračanja, poročajo v današnjih izdajah avstrijski časniki Krone, Kurier in Presse. Navodilo pristojnim uradnikom je ministrica poslala v petek. Ministrica je opozorila, da je Avstrija postala glavna destinacija za prosilce azila, tudi zato, ker postopke hitro rešujejo in čemur nato sledi še proces združevanja družine. A zaradi ukrepa je ministrica že deležna ostrih kritik tako opozicije kot nevladnih organizacij. Pri Zelenih menijo, da ministrica, ki sicer prihaja iz ljudske stranke (ÖVP) pretirava, V Neosu pa menijo, da je ta ukrep dokaz, da je avstrijska država bankrotirala. Svobodnjaki pa so kritični, da je ukrep še premil in da bi bilo treba ponovno uvesti nadzor na mejah, da bi ustavili ""poplavo azilantov"".
Ukrep je utemeljila z zahtevo, da želi pospešiti iskanje pravične rešitve razporeditve beguncev na evropski ravni. Samo v četrtek je bilo v Avstriji vloženih 350 novih prošenj za azil. ""Že leta zahtevam solidarnost, zdaj pa je potreben pritisk na EU,"" je dejala Mikl-Leitnerjeva pred zasedanjem notranjih ministrov na temo beguncev prihodnji teden. Glede na načrt porazdelitve beguncev, ki ga je pripravila Evropska komisija, bi Avstrija sicer v prihodnjih dveh letih prejela 1.213 beguncev in Avstrija je po besedah ministrice to pripravljena storiti. A pri tem Dunaj kot pogoj postavlja tudi, da predvsem Italija in Grčija, ki sta glavni vstopni točki pribežnikov prek Sredozemskega morja, vzpostavita njihovo sistematično registriranje."
http://www.rtvslo.si/slovenija/drzava-naj-poda-vec-informacij-o-analizah-glede-migracijske-politike-eu-ja/367371,azilant,546,"
					12. junij 2015 ob 13:02,zadnji poseg: 12. junij 2015 ob 14:16
					Ljubljana - MMC RTV SLO","
T. H.
",Država naj poda več informacij o analizah glede migracijske politike EU-ja,"Parlamentarna odbora za zunanjo politiko in zadeve EU-ja sta na skupni seji pozvala vlado, naj v Svetu EU-ja zagovarja celosten pristop EU-ja in njenih članic k migracijski politiki.
Od vlade želita tudi dodatne informacije o analizah varnostnih tveganj, absorpcijske sposobnosti, migracijskih pritiskov in finančnih posledic za Slovenijo. Poziv vladi k zagovarjanju celostnega pristopa je predlagala vladajoča koalicija, poziv za dodatne informacije pa opozicijski SDS.
Oba sklepa sta odbora sprejela soglasno po dolgi razpravi, v kateri so poslanci opozorili na številna vprašanja, povezana z migracijsko politiko Unije.
Z različnimi vidiki nove strategije za upravljanje migracij, ki jo je konec maja predstavila Evropska komisija, ter s tem povezanimi razmerami v Sloveniji so člane odborov seznanili državna sekretarka na zunanjem ministrstvu Dragoljuba Benčina, Boštjan Šefic z notranjega ministrstva in Miloš Bizjak z ministrstva za obrambo.
Prihaja nov zakon o mednarodni zaščitiMatjaža Nemca (SD) je zanimalo, ali bo zaradi evropske migracijske strategije potrebna sprememba slovenske zakonodaje. Benčina in Šefic sta zagotovila, da zakonodaje ne bo treba spreminjati. Šefic je še napovedal, da bo v kratkem prišel v DZ nov zakon o mednarodni zaščiti, druge spremembe pa ne bodo potrebne.
Poslanci iz vrst SDS-a so opozarjali, da EU trenutno sprejema cel mehanizem za reševanje problema migracij. ""Sprejeli bomo formulo, in če se bo, ko se bo, tok migrantov povečal, bomo morali sprejeti več migrantov,"" je dejal Anže Logar (SDS). Branko Grims (SDS) pa je menil, da mehanizem problema migrantov ne bo rešil, temveč ga bo razširil po vsej Evropi.
Problem niso le migranti, ampak tudi okoljeVeč poslancev SDS-a, med njimi Andrej Šircelj, je opozorilo tudi na povezavo med povečanim kriminalom in migranti v nekaterih evropskih državah. Benčina je ob tem dejala, da niso problematični le azilanti, temveč tudi okolje oziroma tisti, ki jih izkoriščajo v državi gostiteljici.
Andreja Potočnik in Tilen Božič iz SMC-ja sta kot ključno vprašanje izpostavila, da je treba rešiti probleme v državah, od koder prihajajo begunci. ""Težko je delati v državah, kjer nič ne deluje,"" je na to odvrnila Benčina.
Širclja so zanimale tudi podrobnosti načrtovane vojaške operacije Eunavfor v Sredozemlju. Bizjak je pojasnil, da gre za klasično vojaško operacijo, ki nima mirovnega značaja - gre za uporabo sile. Dejal je še, da uporaba slovenske ladje Triglav ni mišljena v klasičnem vojaškem smislu, kjer gre za patruljno ladjo, ki ima omejitve v oborožitvenem pogledu in glede bivanja na morju.
Šefic je odgovoril tudi na vprašanje Jožefa Horvata (NSi), koliko slovenskih policistov bo sodelovalo v operaciji Frontex. ""Od januarja do junija je bilo v Frontexu 19 slovenskih policistov, od tega 15 na kopenskih, dva na morskih in dva na zračnih mejah,"" je pojasnil. Povedal je še, da Slovenija v Frontex letno napoti od 35 do 45 policistov, od tega jih približno dve tretjini razporedi na kopenske meje.
Številke niso dokončneMarinka Levičar (DeSUS) pa je vprašala, ali so že narejene analize glede zmožnosti Slovenije za sprejem in primerno oskrbo beguncev. Šefic je dejal, da gre za predloge Evropske komisije, o katerih še poteka razprava.
V Slovenijo naj bi namreč v prihodnjih dveh letih iz Italije in Grčije preselili približno 500 prosilcev za azil iz Sirije in Eritreje, je predlagala Evropska komisija.
Stališča Slovenije so, da bi moralo biti sprejemanje beguncev prostovoljno in bi moralo temeljiti na določenih merilih. ""Številke, ki so prišle v javnost, niso dokončne,"" je še poudaril."
http://www.rtvslo.si/kultura/ocenjujemo/poskusi-preletov-cez-meje-gledalisca/366624,azilant,2142,"
					3. junij 2015 ob 11:52
					Ljubljana - MMC RTV SLO","
Nenad Jelesijević
",Poskusi preletov čez meje (gledališča),"Dinamično večdnevno dogajanje na odrih Mladinskega in Gleja, skupaj z vmesnimi debatnimi utrinki je bilo bistvo 9. gledališkega festivala Prelet.
Letošnji je želel konceptualno zajeti zdaj že mainstreamovsko zmehčano temo mej, kar mu je nekoliko tudi uspelo, bodisi na ravni ustvarjalnega navdiha ali (p)odpiranja čezmejnega sodelovanja, ponekod pa tudi na bolj poglobljen način.
Mejo oziroma zamejevanje, razmejevanje in deljenje tako fizičnih kot virtualnih teritorijev in področij dojemamo predvsem kot metodo oblastniške klasifikacije, ki omogoča učinkovito in nemoteno delovanje obstoječega; se pravi, sistema, ki zagotavlja trajnostno neenakost med ljudmi, kaj šele med ljudmi in drugimi živalmi. Hkrati meje lahko razumemo kot najrazličnejše (po)notranje(ne) psihološke ovire, pregrade, omejitve ali zavore, ki vplivajo na naša individualna življenja, nas sooblikujejo kot osebnosti z raznovrstnimi značajskimi profili in posledično učinkujejo v naših ožjih in širših skupnostih. Tako izjemno močan koncept predstavlja precej velik izziv za umetniško ali ustvarjalno naravnan premislek, takšen, ki si želi ponotranjiti in – ko gre za scenske umetnosti – nujno utelesiti neki specifični izraz, izhajajoč iz tega premisleka.
Z mislijo na ta pogumno zastavljeni tematski izziv festivala Prelet bomo v nadaljevanju poskušali ubesediti vtise s petih predstav(itev), ki nam jih je uspelo spremljati.
Novo mesto – Readymade: nova mestaNovo mesto – Readymade je lucidno zasnovan gledališki eksperiment v režiji Mareta Bulca, ki se loteva gotovo zahtevne problematike novomeške pomladi. Izhajajoč iz preučenih zgodovinskih dejstev, skupina sedmih nastopajočih ustvarjalcev in ustvarjalk – Jaka Berger, Miha Blažič (N'Toko), Mare Bulc, Andreja Kopač, Damir Leventić, Jana Menger in Grega Zorc – postopoma sestavlja kolažno sliko lokalnega »avantgardnega pojava«, ki se ga loteva kritično in razmišljajoče. V scensko podobo pri tem dejavno umešča zajetno količino osebnih vložkov akterjev in akterk; njihove osebne predstavitve (»jaz sem dramaturginja, plesalka, režiser, glasbenik, igralec …«), refleksije in debata, ki jo sprožijo zgradijo močno dekonstrukcijsko naravnano plat predstave. Predstava je tako – morda celo bolj kot analiza in igriva sinteza fragmentov o novomeški pomladi – igra o gledališki igri, nekakšen poskus premika iz gledališča kot projekcijskega zaslona h gledališču kot živemu dogodku. K temu prispeva sproščen odnos do prostorske postavitve odrskega dogajanja: umeščeno je namreč v preprost kičasti okvir (za scenografijo je poskrbel Leventić), ki skupaj z večinoma frontalno pozicioniranimi protagonistkama in protagonisti ustvari vzdušje zgovornega tihožitja, okronanega s televizijskim zaslonom, na katerem ves časpoteka košarkarska tekma (klub Krka pač lepo asociira na sodobno Novo mesto, iz katerega sicer prihaja večina nastopajočih).
Statičnost te postavitve uspešno kvari (in hkrati poudarja) zanimiva koreografija, ki temelji na poigravanju s pozami (iztegnjene roke) in predmeti (kozarci, vrečke z moko). Ključna je dinamika, ustvarjena med »plesom« (verižno podajanje predmetov, občasna menjava sicer fiksnih položajev nastopajočih) in govorjenjem. Čeprav je roman Mirana Jarca Novo mesto, ki je uporabljen kot idejna in dramaturška podlaga predstave (besedilo so adaptirali vsi nastopajoči), po Zorčevih besedah veliko bolj ustrezen za individualno branje kot pa »za glasno branje v predstavi«, se vendarle izkaže za dobro izhodišče odrske debate »v živo«, iz katere izvemo tudi drugo plat zgodbe (ali zgodovine) novomeškega avantgardnega trenutka. Ta je pravzaprav videti vprašljiv z vidika zgodovinarske interpretacije, iz katere izhaja nekakšna mitizacija, ki (po vsej verjetnosti) nima veliko opravka z resnično revolucionarnim ustvarjalnim potencialom, kot bi morda želeli verjeti.
Tako problematizirana (sicer tako prevladujoča) konservativna razsežnost zgodovinjenja umetnosti se lepo poda k depresivnemu ozračju, ki se s provincialnih ulic zgrne na oder: ljudje, hiše in ulice so »mrak«; stara umetniška (literarna, gledališka) kritika zatiranja oziroma konceptov krize in vojne pa velja tudi danes. Zanimiva zvočna govorica, ki jo ustvarjajo tudi sami akterji predstave (glasbo sta pripravila N'Toko in Berger, zvok pa je oblikoval Jure Vlahovič), prispeva k zasuku omenjenega depresivnega konteksta v produktivno smer, k afirmaciji (vsaj) samorefleksije, s formalnega vidika pa k celostnemu vtisu o predstavi kot navideznem delu-v-nastajanju. Odmerki improvizacije so v njem razporejeni tako, da puščajo dovolj prostora za grajenje kompleksnejših miselnih nastavkov med ogledom, hkrati pa se komad večinoma izogne edukativnim prijemom, kar prispeva k nemotenemu razvoj scenske situacije v dovolj odprte smeri. Relativizacija vloge režiserja je pri tem več kot dobrodošlo poigravanje s tradicionalnim produkcijskim modelom; medtem ostaja dvom o sporočilnosti naslova predstave odprt, saj se zdi, da dodani pojem readymade – v kontekstu videnega – vendarle ne vzpostavi dovolj potentne povezave med izvedbo in istoimensko Duchampovo iznajdbo, ki jo omenja Bulc v svojem besedilu v gledališkem listu in ki časovno sovpada z Jarčevo literarno zgodbo (pa čeprav je najbrž jasno, da gre za aluzijo: mi/ljudje smo Novo mesto). Lahko pa ta pomislek razumemo kot izziv iskanja (simbolike) te izzivalne reči med očitno poudarjenim »človeškim kapitalom« uprizoritve, ki gotovo seže tudi onkraj odra, v neka zanimiva, morda manj znana nova mesta.
Kje pa je revolucija, raja?: predstava o posnetku predstaveČe je pri Novem mestu režijski postopek nekako razpršen in je kolektivno delo zares videti takšno, se pri predstavi Kje pa je revolucija, raja? (A gdje je revolucija, stoko?) srečamo z neko drugo estetiko. Četudi je tudi v tem primeru izražen določen poudarek na skupinski dinamiki, režijska metoda še zmeraj ubira pristop »od zgoraj«. To najbrž ne bi bilo tako pomembno, če predstava ne bi imela tako poudarjene moralne note. Gostujoča producenta Montažstroj in Zagrebačko kazalište mladih sta nam predstavila ambiciozno režijo Boruta Šeparovića, ki za podlago vzame zmontiran posnetek svoje predstave MČŽPC (okrajšava za »mali človek si želi čez črto«); ta je temeljila na zborovskem petju popularnih pesmi s pomenljivo spremenjenimi besedili, ki naslavljajo pereče družbene problematike nepravičnosti in (domnevno) naraščajočega fašizma. Ta projekt je bil cenzuriran, kar je spet podlaga za multimedijska preigravanja cenzure, avtorskih pravic in spraševanje o vlogi uporne umetnosti, ki naj ne bi bila zmožna spremeniti obstoječega sistema.
Ta preigravanja potekajo v obliki komentarjev – predvsem skozi petje skladb iz novovalovskega obdobja, s poudarkom na albumu Paket aranžman (Jugoton, 1981) s pesmimi beograjskih skupin Idoli, Električni orgazam in Šarlo akrobata, pa tudi skozi nagovarjanje občinstva in veliko spremljevalnih videoprojekcij cenzurirane predstave. V vizualnem smislu se ples treh pevk-plesalk lepo podaja k dinamičnemu videoozadju, na trenutke prihaja tudi do zanimivih in zgovornih hibridizacij slike, giba in petja v živo, tudi jasna želja po izrazito udarnem nastopu je sprva videti privlačna.
Težava pa nastane ne toliko zaradi sorazmerno dolge in enolične forme, temveč na ravni vsebine in zasnove. Predelana besedila pesmi namreč prevečkrat zdrsnejo na raven nepojasnjenega patosa, humanitarnosti ali cinizma. Občasno narativno pojasnjevanje konteksta je protislovno skregano s hkratnim posploševanjem, da smo v občinstvu malomeščani, ki nismo zmožni akcije, ki bi spremenila svet ter da smo zadovoljni z obstoječim, med upravičevanjem lastnega početja izvajalcev, ki da zadeve raje ne bi izvajali na odru, temveč v ilegali, a kaj, ko jih potemtakem nikoli ne bi videli v Mladinskem, oni pa tako ali tako potrebujejo honorar za preživetje; in čeprav jih moti, da se jim kratijo avtorske pravice, sami ne vidijo težav v kršenju le-teh, ko jim to ustreza. Med tako zapleteno razlago lastnega položaja, ki sama sebi skače v usta, pravzaprav ne izvemo ničesar, kar bi prispevalo k trdnejši utemeljitvi koncepta uprizorjenega, tudi če pustimo ob strani legalistično razumevanje avtorskih pravic ali pa enosmerno (stereotipno?) dojemanje problematike balkanskih vojn in t. i. tranzicije, ki močno spominja na klasično nevladniško agendo. Pojasnjevanja, razlage in razkrivanje ozadja (v mnogokrat videni maniri dekonstrukcije scenskega dejanja: »to nismo mi, to je posnetek nas, predstava o posnetku predstave«) kvečjemu zmanjšajo učinek glasbenega nastopa, ki bi sam po sebi bil veliko bolj zgovoren, četudi bi ostal konceptualno vprašljiv. Zadeve v tej obliki niti ne bi bilo nujno umestiti ravno na gledališki oder, toliko prej, ker sami protagonisti v predstavi izjavijo, da ta ni revolucionaren.
Izkrivljeni prevod naslova predstave (raja pomeni nekaj povsem drugega kot živina, kar je dejanski pomen hrvaške besede stoka) nam pravzaprav da misliti, kaj bi režiser in izvajalci lahko dosegli, če bi občinstvo raje razumeli kot rajo – torej kot ljudstvo (v vsej njegovi mnogoterosti) – namesto kot živino – torej kot manjvredno gmoto (opazovalcev). Morda bi se v tem primeru njihova udarna glasbena sporočila otresla odvečne ironije in pokroviteljstva ter tako dosegla veliko večji (scenski) učinek.
Koprodukcije Trojka: meja med procesom in produktomGlasba je bila – pričakovano –v prvem planu tudi pri predstavitvi ustvarjalne skupine z delovnim imenom Glasba, ki je v okviru festivalskega projekta Koprodukcije Trojka na temo meja nekaj dni pripravljala uprizoritev v režiji Matjaža Pograjca, ob dramaturgiji Nine Šorak, uglasbitvi Katarine Rešek in igri (petju) Benjamina Krnetiča, Janje Majzelj, Blaža Šefa in Ivana Rupnika. Skupina je izhodiščno problematiko meje uprizorila skozi pevski narativ pretežno morbidnih situacij, kar je samo po sebi dovolj zanimivo, da pritegne pozornost, a ker je tovrstno poigravanje s partikularnostmi tvegano početje, je bilo razumeti in začutiti, da smo prej priče neke samorefleksije kot pa enakovredni udeleženci scenskega dogodka. Manjkal je namreč jasneje opredeljen odnos izvajalcev do občinstva, saj smo se ob ogledu in predvsem poslušanju več krat spraševali, koga skupina v resnici naslavlja in kaj kot občinstvo pri tem (lahko) dobimo. Podobno kot v prejšnjem primeru bi bila tudi ta predstava zlahka umeščena na neki drugi, manj izrazito gledališki oder, denimo v nočni klub, kar po svoje postavlja pod vprašaj siceršnje ustaljene meje teatra – o čemer pa bomo spregovorili v nadaljevanju.
Drugo skupino, Gib, so sestavljali Tjaša Črnigoj (režija), Tomaž Toporišič (dramaturgija), Kaja Janjić (koreografija) ter Rok Kravanja, Damjana Černe, Marko Mlačnik in Stane Tomažin (igra). Iste problematike so se lotili predvsem z vzpostavitvijo prostorskih koordinat, odnosov in situacij med telesi in predmeti na odru. Opazna je bila visoka stopnja interakcije med izvajalci in izvajalko, s katero je bila presežena in nadgrajena za tovrstni način dela (kratkega treninga) sicer precej običajna postavitev relativno samostojnih prizorov, ki potem v času prezentacije med seboj le občasno komunicirajo. Gledališki esej, večinoma očiščen odvečnih elementov, je nedvomno učinkoval v svoji nameri, da bi na fizično čustven, humoren in inteligenten način pokazal na problematiko meje, ki se pogosto vzpostavlja pri preizpraševanju, izražanju in umeščanju lastne seksualnosti v običajno/pretežno heteronormativnem okolju.
Skupina Video je Trojkino prizadevanje zaokrožila z raziskavo vprašanja meje, ki je potekala na dveh sopostavljenih ravneh: živi izvedbi Nataše Keser, Drage Potočnjak, Roberta Prebila in Daše Dobršek in hkratnem predvajanju videointervjuja, ki je bil posnet v azilnem domu, ob dodatni sprotni projekciji velikega plana ene izmed izvajalk. Spodobno izvedena zamisel v režiji Zale Sajko, dramaturgiji Sandija Jesenika in vizualni obdelavi Pile Rusjan ne pusti vtisa abstrahiranega dojemanja teme, čeprav se zdi, da si tega želi in čeprav se problema loteva po več vzporednih tirnicah: poskuša namreč opozoriti na dejstvo »vzporednih usod« – medtem ko nekateri hudo trpijo (npr. azilanti), se drugi dolgočasijo, imajo določene večje ali manjše težave v življenju ali pa se preprosto »imajo dobro«. Zdi se, da se izvajalca in izvajalki ujamejo v ilustrativnem pristopu, ki pade v past pokroviteljstva, multimedijska izvedba pri tem ne prinaša posebne kakovosti niti ne vzpostavlja pomenske nadgradnje zamisli, predvsem pa se odvije na račun potenciala žive izvedbe. Sam videointervju tako izpade še najbolj sporočilni del predstavitve, saj se problematike meje loteva pri njenem izvoru in nam jo prenaša v skoraj neposredni obliki. Tam sopostavitev elementov učinkuje, saj najprej poslušamo odgovore migrantke iz Ukrajine, nato na ista vprašanja odgovarja še upraviteljica azilnega doma; preprosta intervencija tako razkrije absurdne razlike in podobnosti med »domačinko« na varnem in »tujko« v negotovem položaju, s čimer lepo ujame segregacijsko bistvo (državne) meje, ki jo utrjuje sedanji azilni režim.
Koncept Koprodukcij Trojka se sicer naslanja na dobre izkušnje Glejevih miniaturk; ob dobrodošlem odpiranju izzivov sodelovanja med članicami/člani ansambla Mladinskega in samostojnimi ustvarjalkami/ustvarjalci, ki so v preteklosti že sodelovale/sodelovali z Glejem, se je eksperiment izkazal za zelo smiselnega tudi z vidika omogočanja ustvarjalnega procesa onstran običajne zapovedi produkcije v nekih vnaprej zadanih okvirih. Razmejitev na tri zadane izrazne govorice (glasba, gib, video) naj bi, po besedah umetniškega vodje Gleja Marka Bratuša, prispevala h globljemu uvidu v možnosti, ki jih te ponujajo, »obenem pa ustvarjalce prisili, da se spoprimejo z enim področjem, ki naj ne bi bilo njihovo najmočnejše, in tako delujejo nekoliko zunaj svoje 'cone ugodja'«. Koliko je ta eksperiment uspel, najbolje vedo njegovi udeleženci in udeleženke.
V pogovoru, ki je sledil uprizoritvam treh »miniaturk«, se je odprla zanimiva debata o pomenu vadbenega oziroma ustvarjalnega procesa, ki je pogosto žrtev čedalje večjega diktata produkcije. Proces priprave predstave se tako krajša, ker »kulturna politika« narekuje hiperprodukcijo. Ob tem je dobro razlikovati med zapovedjo umetniškega dela kot izdelka, ki je del prevladujočega produkcijskega načina oziroma kulturne industrije, in potrebo po predstavitvi, ki je pristna potreba vsakega scenskega dejanja – umetniško delo je nazadnje natanko tisto, kar v nekem trenutku kažeš občinstvu. Niti »kulturna politika«, ki deli, razmejuje in upravlja znotraj obstoječega sistema neenakosti, ni vsemogoča, saj pravzaprav bolj ali manj poznamo možnosti samoorganizacije, čeprav je njen potencial premalo izrabljen. Tako vprašanje sprotnega odpiranja ustvarjalnega procesa na ogled občinstvu pravzaprav odpira globlja vprašanja gledališča kot institucije, ki je del obstoječega produkcijskega modela, hkrati pa lahko relativizira pomen predstavitve (kot produkta, a tudi kot časovno in prostorsko zamejenega koncepta). Vprašanje »proces vs. produkt« je tako eno ključnih vprašanj, ki se je (nehote) umestilo v željo organizatorjev festivala Prelet po preizpraševanju (teme) »meje«."
http://www.rtvslo.si/kolumne/pricakovanje-cudezev/363652,azilant,811,"
					25. april 2015 ob 06:17
					Bruselj - MMC RTV SLO","
Matjaž Trošt, Bruselj
",Pričakovanje čudežev,"Na hitro sklicani sestanki v Evropski uniji na temo razmer v Sredozemlju kažejo, da se Unija zaveda moči javnega mnenja in da se obenem zaveda tudi svoje nemoči pri urejanju razmer. V zadnjih dneh smo o tem, da čudežnih rešitev ni, slišali veliko več kot o tem, kaj rešitve so.
Migranti so tisti nevidni deli družbe, o katerih številni na glas govorijo s spoštovanjem, apatijo, ogorčenjem nad razmerami, zaradi katerih so se odpravili na nevarne poti. Te so vsaj peklensko težke, če ne vodijo kar v sam pekel. Migranti so obenem vidni del družbe in pogosto predmet posmeha, gnusa, lepljivih oznak in predsodkov. Ne gre torej za migrante. Gre za ljudi. Zato se vedno znova moramo vrniti k vprašanju, kaj sploh želimo tem drugačnim in kaj sebi.
Evropska unija se je pred dnevi znašla pod hudim pritiskom. Če mene vprašate, pravilno, a izkupiček nikakor ne more biti kaj posebnega. Na neki način je z EU-jem podobno kot z ZDA. Če ne posreduje, je v težavah, če posreduje, ima težave. EU je skupek nacionalnih interesov. Humanitarne organizacije bi vam v tem konkretnem primeru migracij povedale, da še skupek ni. Da je neki najmanjši skupni imenovalec, s katerim lahko vsi živijo in še vedno vztrajajo, da so nekaj storili. Zdaj se pogovarjamo o tem, da bo Unija krepila nadzor svojih meja na morju. Operacija Triton (ki ni operacija iskanja in reševanja, ampak prvenstveno operacija nadzora meje) bo okrepljena in dražja. S tem seveda nismo ničesar spremenili, le dali smo vedeti, da nam ni vseeno. Za naše meje, če nič drugega. Če bomo zraven še koga več rešili, tudi prav.
Poleg tega razmišljajo o usmerjenih ""napadih"" na plovila tihotapcev. Še vedno pa se ne ukvarjamo s tem, kaj je tu vzrok in kaj posledica. Tihotapcev ljudi ne bi bilo, če ne bi bilo zanje povpraševanja. In tega povpraševanja je ogromno. Menda na drugi strani Sredozemlja na mirno morje in veliko sreče čaka še do milijon beguncev, migrantov, nemara azilantov. S tem, da se je Unija odločila, da jih bo skušala čim več ali rešiti ali vrniti, smo se šele začeli pogovarjati o tem, zakaj sploh gre. Predsednik Evropskega sveta Donald Tusk je govoril o tem, da za razmere v Sredozemlju ni kriva Evropa. A dodal, da ne more stati ob strani. Da so krivi revščina, nestabilnosti, vojne. Včasih je seveda treba poudariti najbolj očitno, ampak temu bi morala slediti odločenost Nobelovega nagrajenca za mir (EU-ja torej), da nekaj spremeni.
Trenutno namreč EU nima velikega vpliva na to, kar ta kriza je. V Libiji je kaos. Tamkajšnje meje so odprte, tamkajšnja obala pravi tihotapski paradiž. Potekajo pogajanja o vladi narodne enotnosti. EU jih podpira. V državah, kot so Sirija, Libija, Somalija, Eritreja, od koder se odpravljajo begunci, EU nima … lahko bi napisal za burek, ampak naj bo, nima nikakršnega vpliva.
Koga torej kriviti za razmere? Morda je pristop drugačen. Razmere torej koga krivijo?Jaz bi stavil na mednarodno skupnost v celoti. Ne gre za to, da so razmere v Sredozemlju evropski problem. So problem. Vsakič, ko mu bomo pripisali geografsko določilo, se bomo osredotočili na to, da je to problem z in za Evropo. Problem je širši, je večji in zanj bi morali biti osrednji politični forum Varnostni svet Združenih narodov. Problem, ki ni nov in ki se ga po svetu lotevajo na različne načine. Zapiranje meja, krepitev zakonitih poti, vojaški pristopi … Problem je tako kompleksen, da ga je nemogoče zamejiti zgolj s poudarki na enem pristopu.
Lahko seveda tudi s prstom kažemo na EU. Ampak tudi tukaj se moramo odločiti, kdo je zares problem v tej zgodbi. Evropske institucije? Ker nimajo resnejšega vpliva na zunanjo in v bistvu še manj na notranjo politiko držav članic. Nisem prepričan, da si večina želi živeti v taki Evropski uniji z diktatom Bruslja. V bistvu bi morali od svojih vlad zahtevati več in drugačne ukrepe. Če je zanje sploh večinska podpora v javnosti? Ampak s tem je krog dejansko sklenjen. Migranti in imigracije so ključna politična tema v Veliki Britaniji pred volitvami, predvsem UKIP si skuša z lahkotnimi zaključki pomagati do volilnega uspeha. Če je delovalo pri volitvah v Evropski parlament, zakaj ne. Podobno je v Franciji, na Nizozemskem, v Belgiji in drugod. Migranti so, čeprav jih morda ne vidite, vedno zraven. Vedno pripravljeni na zlorabo.
Evropska unija, njene države, s preseljevanjem dobiva drugačno barvo, noto, videz. Ko pogledate imena fantov v belgijski nogometni reprezentanci, se jih bere kot reprezentanco Združenih narodov. Sijajno, če mene vprašate. Za nogomet, za ljudi, za odnose in sprejemanje drugačnih med ljudmi. A ko poslušate lokalne politike …
Verjetno tudi najliberalnejši ljudje postanejo previdni in zadržani, ko bi jim v sosednjo hišo naselili tujce. Begunce. Migrante. Reveže. Rome. Poznam človeka iz Bosne, ki še kar ne more verjeti, da je lahko Bosanec (""Kaj pa sem drugega kot Bosanec?"") žaljivka. Razumete, kaj mislim? Vsak ima svojega ""južnjaka"". Tudi jaz sem tukaj le tujec."
http://www.rtvslo.si/svet/v-centru-za-azilante-v-nemciji-podtaknili-pozar/362119,azilant,178,"
					4. april 2015 ob 15:44,zadnji poseg: 4. april 2015 ob 16:14
					Magdeburg - MMC RTV SLO, STA","
A. P. J.
",V centru za azilante v Nemčiji podtaknili požar,"V centru za azilante v mestu Tröglitz v nemški zvezni deželi Saška-Anhalt so neznanci – policija domneva, da je šlo za desničarske skrajneže – ponoči podtaknili požar. Žrtev ni bilo.
Neznanci so ponoči vdrli v stavbo in na podstrešju podtaknili požar. Pri tem so najverjetneje uporabili sredstva, ki pospešujejo gorenje. V času požara sta bila v stavbi dva človeka, ki se jima je uspelo rešiti pred ognjenimi zublji. Pristojne oblasti domnevajo, da so požar podtaknili desničarski skrajneži, motiv pa uradno še ni znan.
Desničarski skrajneži v Tröglitzu namreč že več tednov protestirajo proti načrtom, da bodo v centru maja sprejeli 40 prosilcev za azil. Tamkajšnji župan Markus Nierth je zaradi groženj s smrtjo, ker se je zavzel za pravice azilantov, v začetku marca odstopil. Po požaru pa je sporočil, da je v svoji stanovanji pripravljen sprejeti begunce.
""Imam dve stanovanji, ki sem ju že ponudil kot začasno bivališče,"" je dejal Nierth. Izrazil je tudi upanje, da bodo drugi meščani storili podobno. ""Rjavi ne smejo zmagati v mestu,"" je še dejal nekdanji župan. Rjavi je sicer sinonim za neonaciste."
http://www.rtvslo.si/svet/po-pokopu-zrtev-v-avstraliji-povecali-stopnjo-pripravljenosti/354294,azilant,252,"
					23. december 2014 ob 09:48,zadnji poseg: 23. december 2014 ob 13:45
					Sydney - MMC RTV SLO, STA","
K. Št.
",Po pokopu žrtev v Avstraliji povečali stopnjo pripravljenosti,"V Avstraliji so pokopali žrtvi, ki sta bili ubiti v drami s talci prejšnji teden v kavarni v Sydneyju. Avstralski premier Abbot je naznanil okrepitev stopnje pripravljenosti v državi.
Poleg napadalca sta bila v incidentu, ki je pretresel avstralsko javnost, ubita 38-letna odvetnica Katrin Dawson in 34-letni vodja kavarne Tori Johnson. Svojci in prijatelji so Johnsona na zadnjo pot pospremili le nekaj sto metrov od kraja, kjer je v ponedeljek potekala drama s talci. Po pogrebu so žalujoči odšli do kavarne, kjer so položili cvetje.
Johnson naj bi se po poročanju medijev med dogajanjem v kavarni Lindt pogumno uprl napadalcu in mu poskušal odvzeti orožje. Katrino Dawson, mater treh otrok, so pokopali v ponedeljek, danes pa so zanjo pripravili še spominsko slovesnost.
Ni znano, kje bodo pokopali napadalcaŠe vedno pa ni znano, kje bodo pokopali posmrtne ostanke napadalca, iranskega azilanta Mana Horana Monisa. Obstaja možnost, da ga bodo pokopali na državne stroške. Več muslimanskih dostojanstvenikov ga namreč ni želelo pokopati.
Abbot: Možnost novega napada obstajaNa seji varnostnega odbora je avstralski premier Tony Abbot sporočil, da so varnostne agencije prejele več namigov, zaradi povečanja nevarnosti terorističnih dejanj v državi. ""Ne vemo, kdaj in kje se lahko zgodi naslednji napad, vemo pa, da obstajajo posamezniki z nameni in sposobnostjo, da izvedejo napad. Ljudi opozarjam na to, da obstaja povečana stopnja možnosti terorističnih napadov. Ravno zato je pomembno, da ljudje ostanejo pozorni, hkrati pa morajo vedeti, da naša policija in varnostne sile delajo vse, kar je v njihovi moči, da bodo poskrbeli za varnost državljanov."""
http://www.rtvslo.si/svet/francija-vstopil-v-policijsko-postajo-in-napadel-z-nozem/354169,azilant,323,"
					21. december 2014 ob 15:55,zadnji poseg: 21. december 2014 ob 16:15
					Pariz - MMC RTV SLO, STA","
K. Št.
",Francija: Vstopil v policijsko postajo in napadel z nožem,"V policijsko postajo v francoskem mestu Joue-les-Tours je v soboto vstopil moški z nožem in vzklikal: ""Alah je velik!"" Z nožem je ranil tri policiste. Policija je napad označila za teroristično dejanje.
Napadalec je bil po neuradnih navedbah 20-letni francoski državljan Bertrand Nzohabonayo, ki se je rodil v Burundiju. Zaradi prekrškov je bil že stari znanec policije.
Tožilstvo dogodek obravnava kot načrtovan umor in druga kazniva dejanja, povezana s terorizmom. Napadalec naj bi vzklikal: ""Alah je velik!"" vse od vstopa v policijsko postajo do ""svojega zadnjega diha"", je povedal neimenovani vir. Policisti so na napadalca streljali in ga ubili.
Poziv IS-ja h krepitvi napadov na ZahoduSkrajna skupina Islamska država, ki je s pomočjo brutalnega nasilja prevzela nadzor nad deli Sirije in Iraka, je pozvala svoje privržence h krepitvi napadov na Zahodu. Preiskovalci preiskujejo, ali je napadalec deloval sam ali po navodilih. Kot je znano, ni bil na seznamu oseb, deležnih posebne pozornosti francoskih obveščevalnih služb. Varnostnim organom naj bi bil bolj znan njegov brat s skrajnimi verskimi prepričanji.
Na družbenem omrežju Facebook je napadalec v četrtek za sliko na svojem profilu uporabil zastavo Islamske države. Po drugi strani pa je všečkal spletno stran, ki združuje muslimane, ki ne želijo biti povezani z nasiljem IS-ja.
Premier napovedal odločne ukrepeFrancoski premier Manuel Valls je izrazil podporo ranjenim policistom in napovedal odločne ukrepe proti vsakemu napadalcu na policiste. Po navedbah ministra za notranje zadeve Bernarda Cazeneuvea sta dva policista huje ranjena, tretji pa je dobil lažje poškodbe. Nihče naj ne bi bil v kritičnem stanju.
Novi napad na policiste se je zgodil v obdobju vse glasnejših svaril pred nevarnostjo napadov, ki jih izvedejo posamezniki - bodisi po vrnitvi iz džihadskih spopadov v tujini bodisi zgolj kot sledilci pozivom Islamske države k izvajanju nasilja v državah koalicije proti IS-ju. Prejšnji teden je v Avstraliji iranski azilant v kavarni v Sydneyju 16 ur zadrževal talce. Napadalec je bil po posredovanju posebnih enot ubit, umrla sta tudi dva talca."
http://www.rtvslo.si/svet/protesti-v-dresdnu-zelimo-ohraniti-svojo-drzavo-smo-zaradi-tega-nacisti/353694,azilant,366,"
					15. december 2014 ob 22:02,zadnji poseg: 15. december 2014 ob 22:28
					Dresden - MMC RTV SLO, STA","
K. Št.
","Protesti v Dresdnu: ""Želimo ohraniti svojo državo. Smo zaradi tega nacisti?""","Kar 15.000 protestnikov se je v Dresdnu zbralo na protestih proti ""kriminalnim azilantom"" in ""islamizaciji"" države, ki jih je organiziralo protiislamistično gibanje Pegida. V mestu so potekale tudi protidemonstracije proti nestrpnosti do beguncev.
Hkrati se je v Dresdnu na vzhodu Nemčije zbralo tudi več tisoč ljudi na protidemonstracijah proti nestrpnosti do beguncev.
Skupina Pegida - poimenovana po kratici za ""Domoljubne Evropejce proti islamizaciji zahodnega sveta"" - je v Dresdnu pripravila že devete ""ponedeljkove demonstracije"". Skupina sicer navadnih državljanov se zavzema za zaostritev politike priseljevanja v Nemčiji, gibanje, ki izvira iz Dresdna, pa je že dobilo več podobnih skupin tudi drugod po Nemčiji.
Prejšnji teden je sicer skupina Pegida na demonstracije v Dresdnu privabila rekordnih 10.000 ljudi, danes se jih je odzvalo še več, 15.000.
Za varnost skrbelo tisoč policistovNa protestih za več strpnosti pa je pretekli teden protestiralo okoli 9.000 ljudi in tudi danes se jih je zbralo več tisoč - po oceni policije približno 5.600 - za ""Dresden brez nacistov"" in ""Dresden za vse"". Da se skupini ne pomešata in da ne bi morda izbruhnili izgredi, skrbi približno 1.000 policistov.
Desničarski ekstremizem v porastuPorast vzdušja proti priseljencem sicer postaja vse pomembnejša tema nemške politike, še posebej zaradi pritoka velikega števila beguncev, ki so se zatekli v Nemčijo. A nemška policija opaža tudi znaten porast desničarskega ekstremizma v državi in povečanje števila napadov na tujce v času, skupino Pegida pa podpirajo tudi neonacisti in drugi skrajni desničarji.
Kanclerka ostraNemška kanclerka Angela Merkel je zato ostro kritizirala Pegido. Kot je dejala, je Nemčija sicer država, v kateri velja svoboda zborovanja, a ""nikakor ni prostor za spodbujanje sovraštva"". To še posebej velja za dejanja, ki so uperjena proti tistim, ki so v Nemčijo prišli iz drugih držav, je poudarila.
Protestniki ji ugovarjajo, da niso nikakršni nacisti. ""Ne želimo poplave iskalcev azila. Ne želimo islamizacije. Želimo ohraniti svojo državo s svojimi vrednotami. Ali je to tako grozno? Smo zaradi tega nacisti? Je zločin, če si domoljub?"" je povedal eden izmed protestnikov. V Pegidi poudarjajo, da je večina prosilcev azila pravzaprav ekonomskih migrantov, ki si pač želijo boljšega življenja, niso pa dejansko upravičeni do mednarodne zaščite, ker naj bi jih doma preganjali. Takih naj bi bilo kar 70 odstotkov, trdijo."
http://www.rtvslo.si/svet/drama-s-talci-koncana-trije-mrtvi-med-njimi-tudi-napadalec/353605,azilant,687,"
					15. december 2014 ob 06:44,zadnji poseg: 15. december 2014 ob 21:29
					Sydney - MMC RTV SLO, Reuters","
B. R., B. T., K. Št.
","Drama s talci končana, trije mrtvi, med njimi tudi napadalec","Avstralska policija je sporočila, da je po oboroženi akciji - slišati je bilo streljanje in odjek ročnih granat - drama s talci v kavarni končana.
Do zob oborožene policijske enote so malo po polnoči po krajevnem času vdrle v sydneyjsko kavarno, v kateri je skoraj 16 ur iranski politični azilant zadrževal talce.
Avstralska policija je sporočila, da so bili v akciji ubiti trije ljudje, 34 let star moški, 38 let stara ženska in 50-letni napadalec Man Haron Monis, ki je leta 1996 pridobil politični azil in je bil na prostosti po plačilu varščine zaradi spolnih napadov in vpletenosti v umor svoje žene. Štirje ljudje so bili ranjeni. Talcev je bilo 17 in ne 40, kot smo ves čas poročali mediji. Policija je na tiskovni konferenci sporočila, da v kavarni niso našli sledi eksploziva.
Spomnimo: napadalec je ob 9.45 po krajevnem času vstopil v kavarno Lindt Chocolate Cafe, ki je v osrčju poslovnega dela mesta in blizu znamenite sydneyjske operne hiše. Poklical je tri lokalne medije in jim dejal, da v zameno za izpustitev talca zahteva izobešanje zastave Islamske države (IS) ter telefonski pogovor z avstralskim premierjem Tonyjem Abbotom. Prav tako je zatrdil, da je v sami kavarni nastavil dve bombi, še dve pa nekje v mestu.
Moški naj bi po navedbah prič nosil torbo in pištolo""Videl sem ugrabitelja. Visok je, star približno 50 let. Oblečen je v belo srajco in črn jopič. Bil je zelo miren in se je samo sprehajal, "" je dejal očividec. Dogodki so se začeli odvijati nekaj minut kasneje, ko je moški vstopil v kavarno.
Posnetki, ki jih je objavila avstralska televizija, prikazujejo talce z rokami na oknih, ki jih je ugrabitelj, kot kaže, uporabil kot živi ščit - v rokah so držali črno zastavo z arabskim napisom. Britanski časnik Telegraph je poročal, da napis na zastavi pomeni ""Ni nobenega drugega boga kot je Alah, Mohamed pa je njegov prerok"".
Specialne enote vdrle v kavarnoLe nekaj ur po začetku drame je iz kavarne priteklo pet talcev - pri tem ni znano, ali jih je ugrabitelj izpustil ali so se rešili sami. Približno 15 ur od začetka agonije pa je iz kavarne priteklo še nekaj talcev, nato pa so vanjo vdrli specialci.
Še pred tem je policija sporočila, da ji je uspelo vzpostaviti stik z ugrabiteljem, a je motiv njegovega dejanja še neznan.
V mestu je zavladala panikaPolicija je takoj evakuirala vso soseščino, okolico kavarne so zaprli, obkolile so jo posebne policijske enote. Za Televizijo Slovenija je Slovenka Mateja Slobodnik, ki je bila ob začetku drame le 200 metrov stran in je bila evakuirana iz bližnje zgradbe, pojasnila: ""Med potekom evakuacije je bil viden kaos med ljudmi. Imeli so dobro organiziran prevoz iz mesta. Javne povezave so bile zaprte.""
Na vprašanje voditelja TV Dnevnika Dejana Ladike, ali se bo strah pred terorizmom v državi še povečal, je odgovorila: ""To se že opazi, saj je na Twitterju nastala stran @IllRideWithYou, ki povezuje vse, tudi muslimane, ki nimajo takšnih načel, da stopijo skupaj. V narodu se bo videlo, da ne podpirajo takšnih dejanj, saj so Avstralci izredno miroljuben narod.""
Avstralska policija naj bi identificirala ugrabitelja Iranski politični azilant Man Haron Monis avstralski policiji ni tuje ime. Samooklicani šejk, ki je bil v preteklosti obsojen zaradi spolnega napada, je bil obsojen tudi zaradi kaznivega dejanja, saj je po pošti družinam avstralskih vojakov, ki so bili na misijah v Iraku, pošiljal grozilna pisma.
Abbot: Avstralska družba je mirna, odprta in velikodušnaDramo je komentiral tudi avstralski premier Abbot, ki je dejal, da še ne vedo, kakšen je motiv napadalca in ali je ta političen, a da obstajajo indici, da je. ""Cilj politično motiviranega nasilja je prestrašiti ljudi, da si ti ne bi več upali biti, kdor so. Avstralija je država miru in sprejemanja, tega ne sme spremeniti nič, zato vse Avstralce prosim, naj danes počnejo, kar bi počeli na navaden dan,"" je povedal Abbot.
Premier je že sklical krizni sestanek odbora za nacionalno varnost, izpraznili pa so tudi ameriško veleposlaništvo v Sydneyju. Abbot je že večkrat opozoril, da obstaja nevarnost, da bodo skrajneži napadli cilje v Avstraliji, saj je država zaveznica ZDA tudi v boju proti Islamski državi.
..."
http://www.rtvslo.si/slovenija/korupcija-ima-na-clovekove-pravice-v-sloveniji-zelo-skodljiv-vpliv/353270,azilant,717,"
					10. december 2014 ob 14:14,zadnji poseg: 10. december 2014 ob 21:10
					Ljubljana - MMC RTV SLO","
Andrej Čebokli, B. V.
",Korupcija ima na človekove pravice v Sloveniji zelo škodljiv vpliv,"Poročilo Odbora ZN-a za ekonomske, socialne in kulturne pravice razkriva številne pomanjkljivosti na področju varovanja človekovih pravic v Sloveniji. ""Vsaka kršitev človekovih pravic je preveč,"" opozarja Amnesty International.
Poročilo omenjenega odbora, ki je bilo sicer objavljeno že prejšnji teden, na devetih straneh razkriva številne slabosti slovenskega institucionalnega sistema na področju varovanja človekovih pravic. Pri tem odbor najbolj skrbi, da čeprav je Slovenija v celoti v svojo zakonodajo prenesla sporazum o ekonomskih, socialnih in kulturnih pravicah, se je ta uporabil le v minimalnem številu sodnih primerov, zaradi česar državi svetujejo, naj poveča zavedanje o tem sporazumu tako med sodniki, odvetniki in tudi med splošno javnostjo.
Veliko težavo vidijo tudi v korupciji, za katero ugotavljajo, da negativno vpliva na uživanje vseh človekovih pravic. Tu državi priporočajo, naj se spoprime s ključnimi razlogi za korupcijo in poskrbi za večjo preglednost javnih zadev. Prav tako predlagajo, naj KPK-ju omogoči zadostne vire za primerno delovanje in varstvo vseh, ki so udeleženi v protikorupcijskih procesih – še posebej žrtev, žvižgačev in njihovih odvetnikov.
Kritika je letela tudi na institucijo varuha človekovih pravic, saj po mnenju odbora ni v celoti v skladu z mednarodnimi principi varovanja človekovih pravic, pri čemer so izpostavili predvsem omejen vpliv na preprečevanje kršitev pravic romske skupnosti (številne na Dolenjskem živijo v zelo slabih bivanjskih razmerah, med drugim tudi brez vode, elektrike in izolirano od preostalega prebivalstva) ter pravic migrantskih delavcev. Opozorili so tudi na to, da priporočila varuha niso pravno zavezujoča.
Težavo na področju človekovih pravic vidijo tudi v varčevalnih ukrepih, ki so se začeli v letu 2012, pri čemer jih skrbi, da gre zgolj za rezanje stroškov brez kakršnega koli razmisleka o učinkih, ki jih bo to imelo na uživanje pravic, ki jih zagotavlja omenjeni sporazum.
Slovenija ima kopico težav s človekovimi pravicamiVendar je navedeno le del številnih težav na področju človekovih pravic, ki so jih v Ženevi zaznali pri nas in na katere nevladne, pa tudi vladne organizacije opozarjajo že leta. Tu je še cela kopica drugih: diskriminatorne prakse, s katerimi se še posebej spoprijemajo določene skupine, posameznice in posamezniki, in neustrezen odziv države na te, manjšanje obsega in kakovosti zdravstvenega varstva, neenakost med moškimi in ženskami, regionalne razlike v dostopu do izobraževanja, pomanjkljiv sistem socialnega varstva in socialnih prejemkov, ki ne omogočajo dostojnega življenja, v vseh pogledih podhranjen delovni inšpektorat, nasilje v družini, naraščajoče tveganje revščine, neustrezne bivanjske razmere Romov …
Na Amnesty International so ob tem za MMC pojasnili, da z vidika kršitev človekovih pravic ni primerno izpostaviti le eno in zanjo trditi, da je najhujša. ""Vsaka kršitev človekovih pravic je preveč,"" so opozorili. S poročilom odbora se popolnoma strinjajo, ob tem pa izpostavili že več let stara opozorila za Slovenijo, ki se prekrivajo z ugotovitvami odbora – odsotnost institucionalnega okvira za varstvo pred diskriminacijo, šibak, podhranjen sistem za varstvo človekovih pravic in institucije z omejenim mandatom ter kadrovskimi in finančnimi zmožnostmi.
Pri tem so poudarili tudi na naraščajočo revščino in napačno dojemanje težave. ""Na revščino ali na primer spoštovanje pravic delavcev ne smemo gledati kot na ""njihovo težavo"" - odgovornost mora prevzeti država in odpraviti vzroke,"" so zapisali.
""Svetel zgled"" ZDADa so človekove pravice po svetu na udaru tudi v t. i. prvem svetu, je pokazalo v torek objavljeno poročilo ameriškega senata, ki vključuje navedbe o metodah mučenja v okviru ameriškega tajnega programa pridržanj in zasliševanj.
""Čeprav je javnost že leta seznanjena z veliko dokazi, doslej še nihče ni odgovarjal, ker je avtoriziral ta dejanja v programu Cie ali za njihovo izvajanje. Omejena raziskava ameriškega pravosodnega ministrstva glede zasliševanj Cie se je končala leta 2012, s tem, da niso nikogar obtožili. Prav tako ni bilo ovadb glede Cijinega uničenja videoposnetkov zasliševanj, ki so vsebovali morebitne dokaze zločinov na podlagi mednarodnega prava. Poročilo bi moralo biti budnica ZDA, da morajo razkriti vso resnico glede kršitev človekovih pravic ter zagotoviti, da bodo odgovorni postavljeni pred roke pravice, žrtve pa dobile dostop do pravice. Pri tem ne gre za prijaznost – to je preprosto zahteva mednarodnega prava,"" so jasni na Amnestyju.
Hkrati pa ugotavljajo, da mučenje na žalost ostaja težava na svetovni ravni, kljub konvenciji ZN-a proti mučenju, ki jo je ratificiralo 155 držav. Kljub temu je letos v 79 državah podpisnicah še vedno prihajalo do mučenja, v zadnjih petih letih pa je nevladna organizacija poročala o mučenju ali drugem trpinčenju v 141 državah, so še dodali."
http://www.rtvslo.si/svet/afganistan-ima-v-sebi-velik-potencial-za-drzavljansko-vojno/348997,azilant,3579,"
					19. oktober 2014 ob 06:53
					Ljubljana - MMC RTV SLO","
Gregor Valenčič
","""Afganistan ima v sebi velik potencial za državljansko vojno""","Ljudje v Afganistanu si najbolj želijo varnosti, saj vedo, da bodo le tako imeli možnosti za vse drugo, je po vrnitvi iz še vedno nemirne države povedal novinar Vala 202 Gorazd Rečnik.
Afganistanci se pripravljajo na umik skoraj večine tujih sil, ki so državo zasedale od padca talibanskega režima pred 13 leti in negotovost je čutiti povsod po državi. Za domačine je še vedno najpomembnejši dejavnik varnost, brez katere ne vidijo prihodnosti in možnosti za napredek. Gorazd Rečnik je državo obiskal v napetem obdobju, ko so še preštevali glasove s spornih predsedniških volitev in se ni vedelo, kdo bo prevzel vodenje države pod Hindukušem.
Poleg varnostnih razmer je pred novo oblastjo še mnogo drugih težav. Ena izmed njih je zagotoviti šolanje, veliko ljudi je namreč še vedno nepismenih, poleg tega pa je treba priskrbeti delovna mesta za množico brezposelnih. Brez virov prihodkov so namreč posamezniki lahka tarča skrajnih ideologij in tradicije, ki je še posebej krivična do žensk.
Novi predsednik si je za eno izmed prednostnih nalog postavil boj proti korupciji, ki je pomemben zaviralec napredka. Treba je začeti od zgoraj navzdol, če se hoče spremeniti razmišljanje ljudi, pravi Rečnik, ki sicer ni preveč optimističen glede razmer v Afganistanu. Več o njegovih pogledih vtisih z obiska si lahko preberete v spodnjem intervjuju.
S kakšnimi pričakovanji ste prišli v Afganistan in s kakšnimi občutki ste ga zapustili?Po desetletjih vojn sem pričakoval travmatizirano državo, kar se je potrdilo. Je pa seveda drugače, če imaš neko mentalno sliko tega, kar boš videl, in ko to dejansko vidiš. So določene dimenzije, ki jih ne moreš predvideti, vsekakor pa je slika tam grozljiva.
Kako varnega ste se počutili? Ste se lahko prosto sprehajali po ulicah, vas je bilo kaj strah, ali je to samo naša podoba države, kjer pričakujemo, da se bo vsak hip nekdo nekje razstrelil?Varnost je tam najpomembnejše vprašanje, varni se ne počutijo niti Afganistanci, tujci pa še toliko manj. V Heratu sem si dovolil kakšen sprehod sam do trgovine, drugače pa je pametno imeti nekoga s seboj, ki ti pomaga ali navezuje stike namesto tebe. Znano je, da lahko dobiš nekaj denarja, če ubiješ tujca. V taki situaciji si je zato nespametno delati iluzije o varnosti. Kabul je po drugi strani multikulturno mesto, kjer je veliko tujcev, imaš področja, kjer si varen in kjer nisi. Sprehajati se sam ni ravno najpametneje, predvsem zaradi nepoznavanja jezika, še posebej če se znajdeš v kakšnem kočljivem položaju. Ker je bil čas pričakovanja dokončnih izidov volitev, je bila nevarnost napadov še večja. Nekaj dni po mojem odhodu je tako odjeknila eksplozija na avtobusu. Ljudje v Afganistanu jemljejo vprašanje varnosti za zelo pomembno, saj se ne počutijo varne. Če tako prideš v družbo posameznikov, ki se ne počutijo varne, se tudi sam ne moreš počutiti varnega. Moj prevajalec iz Herata mi je povedal, da si do Kabula ne upa več po cesti in se v prestolnico odpravi le z letalom. Okoli tisoč dolarjev je nagrada za umor prevajalca, za tujca pa še več.
Kako so vas kot tujca in kot novinarja sprejeli Afganistanci?Ko sem prišel v Herat, je bilo tam malo tujcev, ker varnostne razmere po volitvah do razglasitve izidov niso bile najboljše. V tem času je bolj ali manj v Afganistanu vse zastalo. Tudi tujci so se z odhodom tujih sil bolj umikali kot prihajali v državo. Tujca sicer povsod sprejmejo z odprtimi rokami, Afganistanci so znani kot gostoljubni, kar se je tudi potrdilo, je pa res, da nikoli ne veš, kakšni interesi so v ozadju. Vsak Afganistanec si želi pobegniti iz države, zato stik s tujci pomeni upanje, da bi jim to odprlo možnosti za odhod v tujino. Dejstvo, da sem novinar, je pri nekaterih pomenilo težave, še posebej pri predstavnikih uradnih institucij, medtem ko je za druge to pomenilo možnost, da mi zaupajo svoje zgodbe. V stikih z domačini je bilo povsem drugače, ker sem do njih prišel neoborožen, v nasprotju s tujci, ki imajo oboroženo spremstvo, njihov odnos pa je iz pripovedovanj dostikrat vzvišen in pokroviteljski.
Afganistan ste obiskali v negotovem času, v pričakovanju odhoda tujih sil in ko je država po spornih volitvah dobila novega predsednika. Kako Afganistanci gledajo na odhod tujih sil - z naklonjenostjo ali z bojaznijo?Kot kaže, bodo tuje sile na neki način ostale v Afganistanu, se pa njihovega odhoda domačini zelo bojijo. Po eni strani so bili kritični do namestitve tujih sil, zdaj pa se odhoda bojijo, ker varnostno vprašanje ni rešeno. Znani so tudi podatki iz primerov drugih držav s podobno situacijo, kjer so se z umikom tujih sil umikale tudi nevladne in razvojne organizacije. Afganistanske sile niso pripravljene, da bi same zagotavljale varnost, zato jih je strah, kljub veliko negativnim izkušnjam s tujimi silami. V afganistanskih varnostnih silah je ogromno nepismenosti, odvisnosti od mamil. Na odhod tujih sil tako ne gledajo z odobravanjem, čeprav v veliki meri v njih vidijo okupacijske sile, ki so bile tam sicer pretežno zato, da varujejo same sebe. Določena raven varnosti pa je bila z vsemi temi zapravljenimi milijardami vseeno vzpostavljena.
V svojem dnevniku omenjate tveganja, ki so jih domačini prevzeli nase, ko so se udeležili nedavnih volitev. Kako prebivalci spremljajo politiko in kakšno zaupanje imajo v politike? Je politika še vedno začrtana po etničnih in klanskih linijah?Politiko spremljajo. To, kar se je na primer dogajalo v povezavi z volitvami, je vplivalo na vsakogar. Ljudje so bili tarča napadov, ko so odšli na volišča, umirali so za to. Na volitvah so se pojavljale prevare. Ljudje niso zadovoljni z demokracijo, ki jo imajo. Pričakovali so več, tudi od volitev. Niso pričakovali pol leta agonije. Glede volitev je pomembno vprašanje nepismenosti, pri plemenih so se najprej sešli vodje, ki so potem skupno sprejeli odločitev, za koga bodo volili. To ni primerljivo z volitvami, ki jih imamo pri nas. Plemenske razmejitve so v Afganistanu izredno pomembne. Mislim, da ima Afganistan v sebi velik potencial za državljansko vojno.
Kako gledajo na odhod Hamida Karzaja in koliko upajo v novega predsednika Ašrafa Ganija?Karzaj je skorumpiran, o tem ni dvoma. Iz afganistanske banke je neraziskano izginila milijarda dolarjev, prejemal je podkupnine, ljudje na položajih so morali biti tako ali drugače povezani z njim, a Karzajeve podobe so povsod. Če živiš v skorumpiranem sistemu, moraš tudi sam privoliti v korupcijo. Če želiš zgraditi hišo, ne gre brez korupcije. Če želiš kaj doseči na sodišču, ne gre brez korupcije. Marsikdo je pristal v zaporu, ker si je lahko nekdo privoščil in podkupil za to, da nekoga spravi v zapor. Ljudje se zavedajo tega in bi radi to spremenili, ampak vprašanje je, koliko se to upajo povedati. Ne moreš obtoževati posameznikov, če je celoten sistem skorumpiran. Ena izmed prednostnih nalog Ganija je boj proti korupciji, vendar to lahko naredi le od zgoraj navzdol, da se sam ne bo skorumpiral. Pri tej starosti za seboj nima skorumpirane kariere. Če se bo država začela bojevati proti korupciji od vrha navzdol, se bo to poznalo tudi drugod. Dokler pa sam vrh države deluje koruptivno, pa tudi sami državljani delujejo koruptivno. Gre za veliko državo z velikim aparatom, ki prejema veliko denarja. Če je do zdaj proračun znašal 20 milijard dolarjev, je od tega sedem milijard izginilo v neznane žepe. Verjetno gre za ustaljene tokove, kjer je težko naenkrat spremeniti zadeve. Prihajata dva človeka, ki sta bila nasprotnika Karzaja. Delitev oblasti med Ganijem in njegovim nasprotnikom Abdulahom Abdulahom je bila nujna, da se ne bi prelivala kri. Vprašanje je, koliko lahko pri medsebojnem nadzoru pomaga ta delitev. Če imaš ti svoj teritorij, ki ga obvladuješ, se vedno najde način za korupcijo. Tudi sam sem prvič dal podkupnino v Afganistanu, ko so me na nadzorni točki začeli spraševati, kaj sem počel kot novinar v Afganistanu in od mene zahtevali denar.
Kako domačini vidijo talibane?Talibani pripadajo Paštunom, ki so večinsko prebivalstvo v državi. Druge etnične skupine imajo zelo negativen pogled na njih, v nekaterih primerih tudi diskriminatoren. A ni vsak Paštun taliban, kot tudi ni vsak Afganistanec taliban. Ljudje imajo za seboj grenko izkušnjo talibanskega režima, zaradi česar marsikdo v tujih silah prepozna tudi pozitivno vlogo. Toda ljudje pravijo, da so lahko šli v času talibanov varno po ulici, zdaj tega ne morejo. Govoril sem z umetniki, glasbeniki, slikarji, ki so imeli slabe izkušnje s talibanskim režimom, zato so se ob okupaciji paradoksalno počutili osvobojene, ko so lahko začeli svojo dejavnost izvajati ali poučevati javno. Vprašanje je tudi, koliko ima posameznik v neki skupnosti možnosti izbire, komu se bo pridružil. V določenem okolju posameznik nima informacij, na podlagi katerih bi lahko sprejemal razumne odločitve. Pomembno je vprašanje vzpostavitve dialoga med etničnimi skupinami. Če bodo primerno vključeni tako Paštuni, Tadžiki, Hazari in drugi, potem je mogoč napredek, dokler pa so prisotna medetnična sovraštva, tega ni. Ta medetnična sovraštva je pogosto spodbujal tudi zahod in te napetosti so kar velike.
Mednarodna misija je številnim Afganistancem omogočila zaposlitev in s tem preživljanje svojih družin. Kaj bo s temi ljudmi zdaj, kakšne so njihove perspektive, bodo oblasti izkoristile njihovo znanje in izkušnje?Gre za tisoče ljudi, ki bodo ostali brez prihodkov. Vsi si želijo v tujino. Zahod je izkoristil te ljudi, zdaj jih pušča prepuščene na milost in nemilost nasprotnikov okupacije, ki jih je zelo veliko. Zato da bi oblasti izkoristile njihovo znanje in izkušnje je treba najprej vzpostaviti infrastrukturo, ki bo omogočala delovna mesta. Ne morejo vsi postati politiki, sodniki. Slovenija ne razmišlja o tem, da bi podelila vizum prevajalcem, ki so delali za Slovensko vojsko. Večina držav ne razmišlja o tem, čeprav bi bilo to zelo smiselno. Gre za ljudi, ki so pokazali znanje in sposobnosti, zdaj pa so prepuščeni sami sebi in naši restriktivni politiki do beguncev, azilantov.
Sami slikate zelo črno sliko prihodnosti za naslednje generacije. Kakšne so pravzaprav možnosti za delovanje in zaposlitev mladih?Več kot polovica mladih je brezposelnih. Ogromne so razlike med podeželjem in urbanimi središči. Obstajajo izobraženi ljudje, ki delajo za 200 dolarjev na mesec. Perspektive ni. Po drugi strani je veliko pomanjkanje ljudi z izobrazbo, a vzpostaviti je treba infrastrukturo, za kar je potreben tuji kapital, ki bo premišljeno usmerjen, šel v prave projekte. Spomnim se prireditve v Heratu, kjer je bila častna gostja predstavnica ameriškega konzulata. Dogodek je potekal na univerzi, govorila je prek Skypa, čeprav je bila oddaljena le nekaj kilometrov, vendar si ni uredila spremstva in se ji ni zdelo vredno, da bi med študente in profesorje prišla osebno. Govorila je o gradnji mostov, o pomembnosti seznanjanja o ameriški kulturi, znanju angleščine. Omenjala je možnosti za štipendije za izobraževanje v tujini, da bi se nato lahko vrnili v Afganistan in s pridobljenim znanjem prispevali pri napredku v domovini. Eden izmed študentov si je drznil vprašati, kakšne so možnosti za štipendije, ki pa so takšne, da lahko uspe le najboljši izmed najboljših - ne le v Afganistanu, ampak mednarodnem okolju. Vsi mladi si želijo v tujino. Afganistan je država, kjer ni upanja, kjer ni možnosti, vsaj za zdaj še ne in še dolgo časa ne bo, do takrat pa bodo generacije šle mimo. Verjetno bo neki delež ljudi našel perspektivo, večina pa bo ostala izgubljenih, čeprav imajo znanje in izkušnje.
V nekem dokumentarnem filmu sogovornik omeni, da Afganistan potrebuje tri stvari: izobraževanje, izobraževanje in izobraževanje. Se tega oblasti zavedajo in tudi prebivalci, saj so pri šolanju poleg stroškov tudi kulturne ovire, povezane s tradicijo, kar je še posebej opaziti pri ženskah?Predpogoj za izobraževanje je varnost, ki si je ljudje najbolj želijo, saj vedo, da bodo le tako imeli možnosti za vse drugo. Tradicionalne in kulturne ovire seveda obstajajo. Šole z mešano populacijo so imele velikokrat težave, bile so tarča napadov. Deklice imajo veliko manjše možnosti za šolanje. Afganistanska vlada, tujci, skušajo delati na tem področju. Tudi vojska je gradila šole, a postavlja se vprašanje, na kakšen način se lotiš tega. Zgradiš šolo, ki je lokalna skupnost ne sprejme, ker jo vidi kot neki tujek, vsiljen od zunaj. Kot drugo je treba najti učitelje za poučevanje na teh šolah, kar ni lahko. Vprašanje je, kako se sploh lahko izobražuješ v Afganistanu, kjer je veliko otrok, ki delajo na cesti in ne hodijo v šolo. Kako se lahko izobražuješ ob 12-urnem delovniku, kar je pri njih nekaj normalnega. Tu je tudi vprašanje, kakšna izobrazba. Ni mogoče kopirati naših konceptov izobrazbe v afganistansko družbo, gre za travmatizirano družbo, s svojimi kulturnimi specifikami. Pogovarjal sem se s psihologi v Afganistanu, ki še niso slišali za Freuda ali Junga, pa imajo univerzitetne diplome iz psihologije. Vojska je utemeljeno tarča številnih kritik, med drugim je kot orožje svojih interesov opredelila tudi razvojne projekte. Če gledamo zgolj parcialno, so bili določeni projekti vojske tudi pozitivni. Eden izmed takih je bila pomoč Slovenske vojske pri ustanavljanju veterinarske fakultete in fakultete za umetnost v Heratu. To so naložbe, ki so smiselne, ampak je tukaj tudi vprašanje, kako naprej. Ti projekti so se končali, tam so ljudje z določenim znanjem in opremo, a kaj zdaj. Treba bi bilo graditi naprej, česar pa nihče ne počne. Izobraževanje je povezano z vsemi drugimi vidiki, če ne upoštevaš vloge, ki jo imajo ženske v družbi, si težko prizadevaš za izobraževanje žensk. Treba si je prizadevati za izobraževanje staršev, da se bodo zavedali pomembnosti šolanja otrok. Ni vse samo v tem, da zgradiš šolo.
Grozovita težava, na katero tudi sami opozarjate v svojih zapisih, so prisilne poroke, ki uničujejo življenja številnih žensk in deklet. Kdo lahko po vašem mnenju sploh ustavi to nasilje nad ženskami? Bi morala z različnimi pritiski in vzvodi več narediti mednarodna skupnost ali bi morale odgovornost za spremembe prevzeti afganistanske oblasti?To je odgovornost obojih. Odgovor se skriva v prejšnjem vprašanju, torej v izobrazbi. Mednarodna skupnost je ogromno solirala v Afganistanu, izvajala je projekte brez afganistanske vlade, brez premisleka o prioritetah, kulturnih specifikah. V blindiranih vozilih z ogromno denarja za lastno varnost se je šla projekte velikokrat samo zaradi projektov samih. V Afganistanu so marsikatera področja na deklarativni ravni v redu urejena. Obstaja visok delež žensk v parlamentu, imajo ministrstvo za ženske zadeve, vendar v praksi stvari ne funkcionirajo. Zanimiv podatek je, da 90 odstotkov žensk v Afganistanu opravičuje nasilje nad ženskami. Zakoni stvari pogosto zadovoljivo urejajo, a nad zakonom je šeriatsko pravo. Islam je del kulture, del njihovega življenja. Vendar pravijo, da te interpretacije ne izvirajo iz Korana, takšno zatiranje žensk ni zapisano nikjer. Resničnost pa je taka, da dokler nimaš izobrazbene, zdravstvene infrastrukture, ne moreš narediti veliko pri spreminjanju ljudi. Pogovarjal sem se z deklico, ki so jo peljali h kleriku zaradi bolezni. Zdravil si niso mogli privoščiti. Ta klerik je rekel, da bo morala deklica ostati, oče je odšel, njo pa so zadrogirali in ugrabili. Uspelo ji je pobegniti, a oblasti so aretirale njo in preživela je več kot eno leto v zaporu za mladoletne. Verski dostojanstvenik je v zaporu preživel eno noč in naslednji dan odšel na prostost. Kar se tiče prisilnih porok, sem se pogovarjal z ljudmi, ki se imajo za liberalne, in so mi na vprašanje, ali bodo svoji hčeri sami določili ženina, odgovorili, da bodo, če se stvari v Afganistanu ne bodo drastično spremenile. Tudi sami so poročeni tako. Ne gre za ljubezen, ampak za način delovanja v družbi in organiziranja družin. Številne ženske si želijo znebiti teh okov, a se ne morejo, to je eno veliko koncentracijsko taborišče za ženske, sploh na podeželju, kjer so naselja z ničelno stopnjo pismenosti žensk. Edina oblika njihovega upora so samomor, samozažigi, polivanje s kislino ali pobeg. In kakšna je kazen? Kdo je kaznovan? Če ženska pobegne, je to sramota za družino. Tudi sodni sistem opravičuje nasilje nad ženskami. V določenih razvpitih primerih obsodijo posiljevalce, zagrožena je celo smrtna kazen, a to je bolj za zunanjo javnost. V afganistanskem zakonu je zapisano, da mora ženska vsaj enkrat na štiri dni nuditi spolne usluge svojemu možu, kar je legalizirano posilstvo. Gre za družbo, ki je šovinistična v svojem temelju. Šovinizmu je dala veter v krila vojna z zahodnimi interesi v ozadju. Plemenske linije so v Afganistanu zelo močne. Tam je zelo veliko slepih ljudi. Sprva sem mislil, da je to posledica vojne, da so ljudje oslepeli zaradi min. Toda slepi se rojevajo zaradi incestnih razmerij v zelo zaprtih plemenskih skupnostih. Posledica prevelike zaprtosti družbe je slepota.
O Afganistanu se v povezavi z mamili govori le kot o največjem svetovnem izvozniku heroina, veliko manj pa o domačih odvisnikih, ki jih je, kot sami omenjate v svojem dnevniku, kar od 1,3 do 1,6 milijona. Ali ima država sploh kakšno strategijo za rešitev odvisniške krize?To so samo ocene števila odvisnikov, verjetno jih je še več. Glede mamil vsi kažemo s prstom na Afganistan in njihova makova polja, a kdo ima največ dobička od tega? Verjetno zahod. Kmetovalec dobi najmanjši delež od celotne verige, ki se vleče od Afganistana do trgov v zahodnih državah. Če bi bil interes zajeziti proizvodnjo opiatov, bi se verjetno drugače lotili problematike. Razlike med deklarativnimi in realnimi interesi so ogromne. Pod mostovi v Kabulu se zbirajo množice odvisnikov, ki ne najdejo perspektive. Velikih možnosti dejansko Afganistan ne ponuja. Ljudje imajo možnost pobega v religijo, v skrajnost, v tujino ali v mamila. V Afganistanu so zasvojene celotne družine, vključno z otroki, ki jim dajo heroin, da jih pomirijo. In ko imaš zadete družine, je težko govoriti o izobraževanju. In vprašajmo se, kako je prišel heroin v Afganistan. Tam včasih ni bilo odvisnikov. Kako se sami soočajo s to težavo? Obiskal sem center za odvajanje od mamil, kjer so odkrito priznali, da včasih uporabljajo tudi palico v času abstinenčnih kriz. Otroci se zasvajajo s heroinom tudi zato, ker je tako iz njih lažje narediti preprodajalce, saj so manj opazni od odraslih. Gre tudi za lajšanje vesti. Oče, ki je zasvojen, zasvoji celo družino, da ga ne obtožuje. Odvisnost od heroina je postala del vsakdana Afganistana. Kako velika težava je odvisnost med afganistanskimi varnostnimi silami? Kako se bojujejo s tem? Ko sem o tem povpraševal na slovenskem obrambnem ministrstvu, so mi rekli, da o tem nimajo podatkov. Glede na moje informacije se je v času okupacije število odvisnikov v sami vojski povečevalo. Človek, ki je odvisen od heroina, je zvest heroinu. Ne moreš pričakovati zvestobe nekim tujim in vsiljenim vrednotam. Ljudje dostikrat dezertirajo.
V vašem afganistanskem dnevniku lahko vidimo tudi umetniške slike, ki so delo študentov fakultete za umetnost v Heratu. Imajo Afganistanci ob vseh težavah, ki jih tarejo, sploh čas za umetnost? Kakšno vlogo igra ta v njihovem življenju?Umetnost ima vlogo na številnih področjih. Obstajajo skupine, ki so skrivoma gojile umetnost tudi v času talibanskega režima. Imaš nadarjene ljudi, ki pa v Afganistanu nimajo trga. Na fakulteti za umetnosti slike ostajajo, saj ni kupcev. Tudi znotraj religije ima umetnost pomembno vlogo. Težko pa govoriš o umetnosti, ko nimaš za kruh in se bojuješ za preživetje. Afganistan ima bogato kulturo in bogato umetniško dediščino. Afganistanci so ponosni na to. Američani seveda imajo velike načrte za ohranjanje te dediščine, a kaj bodo od tega imeli domačini, je vprašanje. Sami se zavedajo, da je kultura pomembna. Imajo odlično umetnost, vendar koliko je možnosti za realizacijo umetnosti v kulturi brezupa, je pa drugo vprašanje.
Kakšno je videti družabno življenje prebivalcev? Kako se ljudje zabavajo, družijo oziroma preživljajo prosti čas? Ali recimo v večjih mestih obstaja kaj takega, kot je nočno življenje?Seveda se zabavajo. Znajo se zabavati brez alkohola, to dela velike težave zahodnjakom, ki pridejo tja in iščejo najkrajšo pot do prodaje alkohola, kar kaže na njihov odnos do domačinov. Afganistanci imajo bogato tradicijo porok, seveda s kulturnimi specifikami. Poroke so ločene, moški in ženske praznujejo po svoje. Za zahodnega človeka, ki zabavo povezuje z uživanjem alkohola, je verjetno težko razumeti njihov način zabave in preživljanja prostega časa. Sam nisem imel interesa obiskovati klubov, saj ob tem obstaja varnostno tveganje. Skrajnost dostikrat najde motiv bolj kot v veri v uporu proti zahodni dekadenci.
Ali ste na svoji poti srečali kakšnega novinarskega kolega? Kaj so poleg varnosti največje ovire v njihovem delovanju v Afganistanu? Kako razvita je sploh medijska krajina v državi?Medijev je kar nekaj, vendar je vprašljiva njihova vsebina oziroma ozadje. Veliko je medijev, ki so jih ustanovili ljudje, ki imajo denar in interes ter si lahko to privoščijo. Biti novinar ni najvarnejši poklic v Afganistanu. Pogovarjal sem se z novinarjem v Heratu in sam se zaveda tveganja, ki ga to prinaša, vendar pravi, da ga pri delu vodi resnica. Dogajajo se tudi umori novinarjev, saj v Afganistanu ni težko umoriti koga za nekaj sto dolarjev.
Kako sami vidite poročanje o Afganistanu v medijih, še posebej v slovenskih? Zanimanje za Afganistan se je precej zmanjšalo. Gre za 13 let vojne. Verjetno bi bilo drugače, če bi padel kakšen slovenski vojak, to, da umirajo Afganistanci, ki so jih usposabljali slovenski vojaki, za nas ni pomembno. To je odraz, da so mediji v precejšnji meri naravnani k senzacionalizmu. Koliko je civilnih žrtev, nas ne zanima, kaj se dogaja z ljudmi, ki jim kroji življenje tudi Slovenska vojska, nas ne zanima zelo. Veliko svetovnih novinarjev na izlete v Afganistan vodi vojska, zato bi težko rekli, da gre pri tem za objektivno poročanje, saj ima vojska pri tem svoj interes. V medijih se je veliko poročalo o tem, da je Slovenija namenila smuči za Bamijan, kjer naj bi razvijali turizem. Ali je to res prioriteta Slovenije v Afganistanu? Da razvijamo turizem, ko ljudje na veliko stradajo. Vendar kaj poročati o družbi, ki je popolnoma na psu, v kateri se ljudje počutijo ujeti in si velika večina želi samo, da bi imela možnost pobegniti iz države. Sam sem zato skeptičen do pozitivnega poročanja o takšni družbi. Treba je razčistiti negativne plati, za katere smo delno odgovorni tudi sami. Tu so projekti, o katerih ne odloča ljudstvo, ampak politiki. Menim, da imajo ljudje pravico več vedeti o teh projektih."
http://www.rtvslo.si/svet/avstralske-igrice-na-morju-vracanje-beguncev-krsenje-mednarodnega-prava/341334,azilant,367,"
					7. julij 2014 ob 16:48,zadnji poseg: 7. julij 2014 ob 17:18
					Canberra - MMC RTV SLO","
K. S.
",Avstralske igrice na morju: vračanje beguncev kršenje mednarodnega prava?,"Avstralsko višje sodišče je odobrilo začasno prepoved vrnitve 153 tamilskih prosilcev za azil nazaj v Šrilanko. Odločitev so sprejeli po tem, ko je avstralska vlada potrdila, da je 41 prosilcev za azil na izmenjavi na morju že predala šrilanškim oblastem.
41 Šrilančanov je avstralska obmejna patrulja prestregla v Indijskem oceanu konec junija. Včeraj so jih predali šrilanški vladi, potem ko so njihovo prošnjo na morju preučili - in jo zavrnili. Politiki in človekoljubne organizacije so bile nad odločitvijo, da se etnični Tamilci vrnejo v državo, iz katere so zbežali, zgroženi, češ da jih je Avstralija ""poslala naravnost nazaj v nevarnost"".
Je pa odločitev višjega sodišča preprečila predajo 153 prosilcev za azil, potem ko je odvetnik, ki zastopa 48 izmed njih, sodišču predstavil argument, da bi se njegove stranke znašle v hudi nevarnosti, če bi bile predane šrilanški vojski. Začasna sodna odredba bo veljala do jutri. Minister za priseljevanje Scott Morrison je potrdil, da so 41 ljudi predali Šrilanki, ni pa komentiral usode drugega čolna, na katerem naj bi bilo okoli 150 ljudi. Od 41, ki so jih vrnili, so bili samo štirje Tamilci, nikomur pa ni grozil sodni pregon, trdi Morrison.
Sumljivo procesiranje na morjuV Šrilanki prosilce za azil po navadi predajo policiji in jih oglobijo, zaporne kazni pa navadno doletijo le tiste, ki jim dokažejo povezave s tamkajšnjimi uporniškimi skupinami ali s prekupčevanjem.
Urad za begunce pri Združenih narodih (UNHCR) je ob avstralski predaji prosilcev za azil izrazil ""globoko zaskrbljenost"" nad dejstvom, da Avstralija očitno begunce procesira kar na morju, namesto da bi njihove prošnje preučila na kopnem.
Predstavnica organizacije Amnesty International Ming Yu pa meni, da površno procesiranje kompleksnih prošenj prosilcev za azil pomeni, da najverjetneje niso ustrezno preučene. S tem bi Avstralija lahko kršila mednarodne obveze do načela nevračanja, ki prepoveduje izgon ali prisilno vračanje beguncev na meje ozemlja, kjer bi bila njihovo življenje ali svoboda ogrožena zaradi njegove rase, vere, državljanstva, pripadnosti določeni družbeni skupini ali določenega političnega prepričanja.
""Vemo, da je Šrilanka država, kjer se pregon še vedno dogaja, kjer se policijsko mučenje še vedno dogaja,"" je povedala Yu. ""Zato skušamo opozoriti na dejanja avstralske vlade, katere praksa vračanja beguncev brez ustrezne preučitve njihove prošnje za azil dejansko meji na kršenje konvencije."""
http://www.rtvslo.si/svet/kacin-srbija-naj-ne-dela-za-bruselj-ukvarja-naj-se-sama-s-seboj/326995,azilant,420,"
					10. januar 2014 ob 08:05,zadnji poseg: 10. januar 2014 ob 08:52
					Beograd - MMC RTV SLO","
A. P. J.
","Kacin: ""Srbija naj ne dela za Bruselj, ukvarja naj se sama s seboj""","Jelko Kacin, poročevalec Evropskega parlamenta za Srbijo, je med obiskom Beograda dejal, da so govorice o tem, da Bruselj odloča, ali bodo v Srbiji izredne volitve, ""običajen blef"".
Slovenski politik je na dvodnevnem obisku v Srbiji. Sešel se bo s predsednikom in podpredsednikom vlade, Ivico Dačićem in Aleksandrom Vučićem, ter z glavno pogajalko z Evropsko unijo, Tanjo Miščević, s katerimi bo govoril o srbskem približevanju Uniji. Srbija bo s prvo medvladno konferenco 21. januarja tudi uradno začela pristopna pogajanja.
Za Radiotelevizijo Vojvodina je Kacin v četrtek dejal, da ni mogoče izključiti možnosti, da bi lahko katera izmed članic EU-ja izkoristila mehanizem za ponovno uvedbo vizumskega režima, a da se se srbskim državljanom tega ni treba bati. Obljubil je, da bo predlagal amanda, s katerimi bi Evropski parlament od članic EU-ja zahteval, da Srbijo v tem pogledu razglasijo za ""varno državo"".
Na udaru predvsem NemčijaTežava držav zahodnega Balkana so namreč lažni azilanti, ki skušajo azil najti predvsem v Nemčiji. Srbske oblasti zato tesno sodelujejo z nemškimi, napovedujejo pa tudi dodatne ukrepe - predvsem še ostrejši nadzor na meji. Ena izmed oblik, s katerimi bi Nemčija lahko zajezila prihod lažnih prosilcev za azil, je tudi po mnenju Beograda uvrstitev Srbije na listo varnih držav, saj se je ravno to že izkazalo kot dober mehanizem za preprečevanje migracije lažnih azilantov, poroča dopisnica RTV Slovenija iz Beograda Marta Razboršek.
Kacin je še zatrdil, da nihče v Bruslju Srbiji ne namiguje, ali naj ima predčasne volitve ali ne, kar se govori v državi. ""Srbija je suverena in odloča sama zase. Srbija ničesar ne dela za Bruselj, naj se ukvarja le sama s seboj,"" je dejal ter izrecno pohvalil podpredsednika vlade in notranjega ministra Vučića za ""vse napore v boju proti kriminalu in korupciji"", saj je to ""edini način, da se institucije prisili, da bodo odgovorne"".
Izpostavil pa je, da je ""najšibkejši člen"" v sistemu države tožilstvo. Od tega, kako hitro bo Srbija izvedla reformo pravosodja, je odvisno, kako hitro bodo potekala pogajanja z Unijo.
Zakaj napadi na Dačića?Kacin je dodal, da po njegovem mnenju v Srbiji ""politične elite zlorabljajo medije za diskreditacijo drugače mislečih"". ""Politične stranke še vedno delujejo tako, izkoriščajo medije kot kanale za svoje boje. Brez rešitve tega vprašanja ne bo napredka."" V tem smislu je tudi kritiziral medijsko kampanjo proti premierju Dačiću. ""Iskreno me žalosti, kaj vse se piše proti Dačiću, saj so poskusi njegove diskreditacije nepotrebni. Ves svet se temu čudi, saj mu vsi priznavajo pogum in državniški pristop do velikih zgodovinskih izzivov. Vsaka država bi bila ponosna na tak preboj."""
http://www.rtvslo.si/svet/apartheid-v-svici-ogorcenje-nad-segregacijo-prosilcev-za-azil/316245,azilant,679,"
					27. avgust 2013 ob 18:31,zadnji poseg: 27. avgust 2013 ob 19:22
					Zürich - MMC RTV SLO","
K. S.
",Apartheid v Švici? Ogorčenje nad segregacijo prosilcev za azil.,"Samo letos je za azil v Švici zaprosilo 48.000 ljudi, kar je dvakrat več od evropskega povprečja. A Švicarji so do novih priseljencev v času porasta kriminala skrajno sumničavi.
Švicarska vlada se s povečanim prilivom prosilcev za azil spopada s kontroverzno politiko policijskih ur in strogimi omejitvami gibanja azilantov, kar je razburilo mednarodno skupnost.
Vzorčni primer je Bremgarten, gorsko mestece nedaleč od Züricha, v katerem je zrasel najnovejši center za azilante. Vaščani so si ob odprtju pred hišami postavili preteče znake ""Ni vstopa. Smrtna nevarnost."", nekateri so si vgradili nove alarmne naprave, drugi debele verige za vhodna vrata. Prepričani so namreč, da se bodo horde zakrknjenih kriminalcev zdaj zdaj pojavile pred njihovimi durmi, poroča Guardian.
Brez dostopa do igrišč in bazenovOblasti v Bremgartnu so se tudi odločile, da prosilcem za azil omejijo dostop do šolskih igrišč, javnih bazenov in telovadnic ter zanje uvedejo policijsko uro. Župan Raymond Tellenbach, zbegan zaradi besnega odziva mednarodnih aktivistov in ZN-ove agencije za begunce (UNHCR), je sporočil, da so se za omenjene poteze odločili na podlagi varnostnih razlogov, saj si želijo preprečiti konflikte in prebivalce obvarovati pred potencialnim uživanjem mamil.
Švicarski aktivisti za človekove pravice menijo, da je to bogato državo zajel val nestrpnosti in sovraštva proti tujcem, ki jih imajo za glavni razlog trenutnih socialnih stisk. ""Tukajšnji ljudje nočejo, da bi njihovi otroci prišli v stik s prosilci za azil, ker pravijo, da je stopnja kriminala med njimi zelo visoka,"" razlaga Werner Birrer, poslanec Švicarske ljudske stranke (SVP), ki nasprotuje priseljevanju.
""Odrekanje človekovih pravic""Po drugi strani pa se ljudje kot Azizi Abed, 30-letni Kurd, ki se je v Švico preselil pred petimi leti iz Irana, sprašujejo, ali niso dolgčas, osama in diskriminacija skoraj tako slabi kot preganjanje, ki ga je pognalo iz Irana. ""Ko grem na tramvaj in se usedem blizu družine z otroki, se presedejo na drug sedež. Ponižujoče je,"" je povedal. ""Šokiran sem nad policijsko uro v Bremgartnu. To je odrekanje človeških pravic. Če ne smem delati, se ne smem rekreirati in ne smem ven, mar ni očitno, da bo moje psihično stanje trpelo?""
Po novi zakonodaji ministrstvo za priseljevanje (BFM) ne potrebuje več privolitve skupnosti, da v njihovem kraju namesti prosilce za azil. Oblasti zato skušajo prebivalce pomiriti z zagotovili, da bodo azilanti ponoči v centru in jim bo onemogočen vstop na določene javne kraje. BFM pa ob tem trdi, da nikakor ni dal zelene luči za izključitev prosilcev za azil iz 32 ""občutljivih con"" Bremgartna, vključno s cerkvijo, knjižnico in domom za ostarele.
""Po Bremgartnu so nenadoma vsi začeli govoriti o apartheidu v Švici. To je bil velik nesporazum,"" je povedala Gaby Szöllösy, predstavnica BFM-ja za stike z javnostjo. ""Nikdar niso mislili izključiti ljudi iz teh 32 con. Omejitve veljajo le za športne in šolske ustanove. Vse je bilo medijsko prenapihnjeno.""
Kršenje mednarodnega pravaA tudi če veljajo omejitve le za omenjene ustanove, nevladne organizacije, UNHCR in pravniki opozarjajo, da bi njihovo uveljavljanje lahko bilo v neskladju z mednarodnimi zakoni, ki zagotavljajo pravico do svobodnega gibanja, kar je ustavna pravica tudi v Švici. ""Jasno je, da je ministrstvo med sabo komuniciralo katastrofalno slabo,"" meni švicarski odvetnik za azilante Peter Frei. ""Namesto da bi se osredotočili na ustavnopravno raven, so želeli preprečiti potencialno sovražen odziv lokalnih skupnosti in jim na hitro ugodili. Ko pa so prišle prve kritike, so skušali vse skupaj pomesti pod preprogo.""
Bremgarten sicer ni povsem osamljen primer. Švicarska regionalna policija namreč pogosto omeji gibanje prosilcev za azil. V Luzernu je tako policija med letoma 2011 in 2012 vložila več kot 300 posameznih prepovedi ""kriminalnim"" prosilcem za azil, čeprav ni jasno, kako policija loči med ""kriminalnimi"" in poštenimi prosilci. ""Policija me ustavlja in zaslišuje povsod. V parku, ko čakam na vlak, povsod,"" razlaga Abed. ""Prosilci za azil smo deležni manj spoštovanja kot žival. Vzbujajo mi občutek, da sem tretje- ali četrtorazredni državljan.""
Abed meni, da je težava pogosto nevednost: ""Veliko ljudi živi po vaseh in ne poznajo nobenega azilanta. Nikdar niso govorili z njimi. Tabloidi skoraj vsak dan pišejo grozne stvari o nas, pišejo, da smo kriminalci. Kako se lahko branimo in povemo, da smo samo normalni ljudje?"""
http://www.rtvslo.si/svet/zvizgac-snowden-dobil-zacasen-azil-za-vstop-v-rusijo/313817,azilant,387,"
					24. julij 2013 ob 13:44
					Moskva - MMC RTV SLO","
T. G.
",Žvižgač Snowden dobil začasen azil za vstop v Rusijo,"Najbolj iskani Zemljan Edward Snowden je dobil listine, ki mu dopuščajo, da zapusti moskovsko letališče Šeremetjevo in zakonito vstopi v Rusijo.
Odvetnik je nekdanjemu sodelavcu ameriških obveščevalnih služb NSA in Cia že izročil imigracijske dokumente ruskih oblasti, s katerimi lahko 30-letni Američan legalno vstopi v Rusijo s statusom začasnega azilanta. Snowden je svetovni javnosti z zaupnimi dokumenti razkril obsežne projekte, s katerimi ZDA skoraj v popolnosti nadzorujejo svetovni splet in telefonsko komunikacijo.
V treh mesecih odločitev o aziluZačasen azil so odobrile ruske imigracijske oblasti, ki imajo zdaj do tri mesece časa, da se odločijo o prošnji za zatočišče. Če bo Snowden prejel azil, bo ta veljal leto dni, nato pa se obnavlja. Če Rusija zavrne žvižgačevo prošnjo, se bo lahko Američan pritožil na sodišče.
Rusija na čelu s predsednikom Vladimirjem Putinom je večkrat poudarila, da Snowdnu ne bo podelila političnega zatočišča, lahko pa mu dovolijo imigracijo pod pogojem, da z razkrivanjem občutljivih tajnih podatkov ne bo več v zadrego spravljal najpomembnejšega ruskega partnerja - ZDA.
Mesec dni ujetnik ŠeremetjevaSnowden je živel v tranzitnem območju letališča Šeremetjevo vse od 23. junija, ko je v Moskvo priletel iz Hongkonga, kamor se je zatekel na začetku razkrivanja obveščevalnih tajnosti ZDA. Pred tednom dni je računalniški sistemski administrator iz Severne Caroline uradno zaprosil Rusijo za začasno zatočišče. Predtem je tri tedne neuspešno skušal najti državo, ki bi mu podelila azil, a tudi južnoameriške države zaradi izredno močnega pritiska ZDA in Bele hiše niso želele na stežaj odpreti vrat Snowdnu.
Snowdnov odvetnik Anatolij Kučerena je še pred prebojem v primeru Snowden za Russia Today izjavil, da najbolj iskani Američan na svetu razmišlja, da bi se v Rusiji naselil za stalno in je ne bo izkoristil samo kot vmesno postajo pri iskanju azila v njemu naklonjeni državi.
Kaj bo porekla Bela hiša?Edward Snowden je razgalil razvejanost ameriških obveščevalnih lovk na svetovnem spletu. Zaradi obširnosti projekta PRISM se je Snowden tudi odločil, da stopi v javnost in z imenom in priimkom predstavi zlorabe ameriških oblasti in njenih obveščevalnih služb.
V ZDA so Snowdna uradno obtožili izdajanja tajnih podatkov, obenem pa Američani izvajajo močan diplomatski pritisk na vse države, ki so razmišljale o pomoči Snowdnu. Tako so evropske države med drugim zaprle zračni prostor letalu bolivijskega predsednika Eva Moralesa, ker so sumili, da na letu iz Moskve v Južno Ameriko na krovu ""tihotapi"" tudi žvižgača."
http://www.rtvslo.si/slovenija/v-casu-krize-je-priznavanje-brezpogojne-enakosti-potisnjeno-na-rob/310459,azilant,378,"
					6. junij 2013 ob 11:32,zadnji poseg: 6. junij 2013 ob 11:39
					Ljubljana - MMC RTV SLO","
L. L.
","""V času krize je priznavanje brezpogojne enakosti potisnjeno na rob""","""Zdi se, da noben čas ni pravi za priznavanje brezpogojne enakosti,"" opozarja Teo Radetić, tiskovni predstavnik Parade ponosa, ki se bo tudi letos končala s shodom v prestolnici.
Še posebej je to občutiti zdaj med gospodarsko krizo, ko so ""identitetna vprašanja potisnjena na rob,"" nadaljuje Radetić, ""toda vprašanja ekonomske in socialne pravičnosti ni mogoče misliti brez zahtev po popolni enakosti ne glede na katero koli osebno okoliščino"". Organizatorjem, društvu Parada ponosa se letos pridružuje tudi festival Migrantskega filma.
Ob tem je Barbara Rajgelj opozorila, da Slovenija na področju enakih pravic za istospolne pare še vedno zaostaja za razvitimi državami, kjer priznavanje enakosti istospolnih porok prehaja že v programe konservativnih strank. ""Po enem letu bi bil čas za začetek postopkov, za spremembo zakonodaje. Saj je vmes prišla odločba ustavnega sodišča, ki je ugotovilo, da je portiustavno, da istospolni zunajzakonski partnerji nimajo istih pravic pri dedovanju. Skratka prišel je signal, da je to področje treba sistemsko urediti. Toda za LGBT-skupnost ni sprejemljivo nič, kar bi bilo manj od popolne enakosti.""
Tudi letošnji teden Parade ponosa bo spremljalo več dogodkov na različnih lokacijah v prestolnici, z izjemo 9. akcije Strpnosti, ki bo 8. junija v Mariboru. Vrhunec tedenskega dogajanja bo tudi letos povorka 15. junija v Ljubljani. Povorka se bo ustavila na Kongresnem trgu, kjer bosta nastopili skupini Napravi mi dete in Dandelion Children, spregovorila pa bosta tudi ministrica za delo, družino, socialne zadeve in enake možnosti Andreja Kopač Mrak in ljubljanski župan Zoran Janković.
Prav ministrica Kopač Mrak je bila, poudarja Barbara Rajgelj, najbolj dejavna zagovornica Družinskega zakonika. Ona bo tudi prva predstavnica vlade, ki bo nagovorila udeležence Parade ponosa. Organizatorji so povabili tudi predsednico vlade, ki je tisti dan zasedena, na odziv predsednika republike pa še čakajo. LGBT-skupnost računa, da bo že jeseni vlada pripravila nove predloge za ureditev tega področja. Edini politični stranki, ki parado javno poodpirata, sta zunajparlamentarna TRS in Zares.
Festival migrantskega filma se je letošnji Paradi ponosa pridružil, saj se tudi sam ukvarja s problematiko marginalizacijo ljudii, konkretno priseljencev in azilantov. ""Področje človekovih pravic je stična točka, kjer se tudi najdemo skupaj s Parado ponosa, je povedal predstavnik festivala Uroš Krastnik. S tem sodelovanjem pa želi parada preseči omejenost zgolj na teme, ki zadevajo izključevanje na podlagi spolne identitete, je ob tem dodala Barbara Rajgelj."
http://www.rtvslo.si/evropska-unija/evropske-drzave-bodo-lahko-nadzor-na-mejah-uvedle-do-dveh-let/309954,azilant,268,"
					30. maj 2013 ob 14:05
					Bruselj - MMC RTV SLO, STA","
B. T.
",Evropske države bodo lahko nadzor na mejah uvedle do dveh let,"Evropski svet, komisija in parlament so le dosegli dogovor, ki bo članicam schengenskega območja omogočil začasno uvedbo nadzora na mejah za obdobje do dveh let.
Članice schengenskega prostora lahko trenutno uvedejo ponoven nadzor meja za največ 30 dni v primeru resne grožnje varnosti. K ukrepu so se države občasno zatekale predvsem ob pomembnejših dogodkih, kot so srečanja državnikov ali športni dogodki. Zdaj bodo lahko države nadzor na mejah uvedle za obdobje do šestih mesecev, z možnostjo podaljšanja do največ dve leti. Ukrep bodo lahko uvedle, če druge države ne bodo mogle zavarovati svojih zunanjih meja, tako da bi bilo ogroženo schengensko območje.
Spremembe schengenskih pravil, ki jih bo potrebno še formalno potrditi, so predvsem posledica spora med Italijo in Francijo leta 2011 zaradi množičnega priseljevanja iz arabskih držav, kjer so potekale vstaje proti vladajočim režimom, pa tudi zaradi težav Grčije z nezakonitim priseljevanjem, predvsem čez mejo s Turčijo.
Okrepljena varnost in stabilnost schengenskega sistemaIrski minister za pravosodje Alan Shatter, ki se je kot predstavnik predsedujoče države pogajal v imenu držav članic, je povedal, da bodo novi ukrepi vzpostavili robustnejši in strožji sistem nadzora izvajanja schengenskega sporazuma. ""To bo okrepilo varnost in stabilnost schengenskega sistema v korist milijonov državljanov, ki ga uporabljajo vsako leto,"" je povedal.
Evropska komisarska za notranje zadeve Cecilia Malmström je izjavila, da je dogovor pomemben korak k izboljšanju delovanja schengenskega sistema. Dodala je, da dogovor varuje svobodo gibanja znotraj schengenskega območja skozi jasna pravila o nadzoru zunanjih in notranjih meja. Dogovor ne izključuje t. i. zaščitnega mehanizma, ki bi omogočil začasen suspenz vizumske liberalizacije v primeru povečanega pritoka lažnih azilantov, predvsem iz držav Zahodnega Balkana."
http://www.rtvslo.si/svet/assange-ima-po-pol-leta-ujetnistva-tezave-s-pljuci/296910,azilant,292,"
					29. november 2012 ob 11:41
					London - MMC RTV SLO","
A. P. J.
","Assange ima po pol leta ""ujetništva"" težave s pljuči","Ustanovitelj WikiLeaksa Julian Assange trpi za kroničnim vnetjem pljuč, ki se je pojavilo zaradi življenja v zaprtem prostoru, je opozorila ekvadorska veleposlanica v Veliki Britaniji.
Ana Alban je med obiskom domačega Quita dodala, da se lahko njegovo zdravstveno stanje kadar koli še poslabša, zato ekvadorska vlada zanj plačuje zdravnike, ki ga pogosto obiskujejo v njegovem zatočišču.
""Assange že nekaj mesecev ni bil na svežem zraku. Stavba ima zelo malo oken, poleg tega pa je v Londonu v tem letnem času hitro temno, dan je precej kratek, zato je izpostavljen vsem zdravstvenim tveganjem, povezanim s pomanjkanjem svežega zraka in naravne svetlobe,"" je dejala.
Spomnimo, 41-letni Avstralec se od junija kot azilant zadržuje v stavbi ekvadorskega veleposlaništva v Londonu, saj se tako izogiba izročitvi Švedski, ki ga želi zaslišati zaradi domnevnega posilstva in spolne zlorabe. Boji pa se tudi, da bi ga Švedska zaradi objave več tisoč zaupnih diplomatskih depeš izročila ZDA. Assange, ki bi ga Britanci takoj aretirali, če bi zapustil stavbo, vso krivdo zavrača.
Žalostno življenje med štirimi stenamiEkvador je že prejšnji mesec opozoril, da je 41-letni Assange vidno shujšal, da ima težave z očmi in da je njegovo zdravje načeto, zato so prosili uradni London, naj mu zagotovi varno pot v bolnišnico, če bo potreboval zdravniško pomoč. V tem primeru bi se lahko po oskrbi kot begunec spet vrnil na veleposlaništvo.
Assange naj bi bil sicer v že tako skromnem in majhnem ekvadorskem veleposlaništvu, ki leži v neposredni bližini znane londonske veleblagovnice Harrods izjemno utesnjen. Prehranjuje se večinoma s hitro prehrano, ki mu jo naročijo, njegova edina rekreacija pa je sobno kolo. Zaradi pomanjkanja dnevne svetlobe ga pesti hudo pomanjkanje vitamina D.
Avgusta je dejal, da je pripravljen na dogovor, ki bi mu omogočil odhod iz stavbe, počakati do enega leta."
http://www.rtvslo.si/sport/preostali-sporti/v-mariboru-dan-fair-playa/292438,azilant,90,"
					28. september 2012 ob 13:47
					Maribor - MMC RTV SLO","
S. J.
",V Mariboru dan fair playa,"V nedeljo bo v Mariboru potekal dan fair playa, ki ga bo v športni dvorani Tabor organiziral Inštitut Spolint.
Glavni namen dogodka, ki se bo začel ob 10.00, je promocija športne kulture in moralnih vrednot, ki jih šport lahko uči.
Sodelovali bodo znani športniki Peter Vilfan, Alenka Bikar in Rožle Prezelj, ki bodo z nasveti pomagali ekipam k boljši igri in k večji hitrosti na dobrodelnem šprtintu za otroke z astmo. V nogometu se bodo pomerili znani Slovenci, umetniki, ženske in azilanti ter učenci osnovnih šol in Mladinskega doma Maribor."
http://www.rtvslo.si/svet/grcija-nekdanji-turisticni-raj-danes-dezela-zivih-mrtvecev/281891,azilant,697,"
					26. april 2012 ob 10:54
					Atene - MMC RTV SLO","
Kaja Sajovic
",Grčija: Nekdanji turistični raj danes dežela živih mrtvecev,"Kriminal, samomori, posilstva, mamila, brutalno policijsko nasilje, naraščanje ksenofobije, rasizma in skrajnega nacionalizma, obubožane upokojenke na ulici, ki spominja na apokaliptično prikazen. Dobrodošli v Atenah.
Grčija, nekoč zibelka civilizacije, danes spominja bolj na Sodomo in Gomoro. Ostri varčevalni ukrepi zahtevajo hud davek, ki ljudi spravlja v obup. Tretje leto finančnega cunamija in revščina se je poglobila, nezaposlenost je dosegla rekordnih 18 odstotkov, plače so padle za tretjino od leta 2009, kriminal se je razmahnil v neslutene razsežnosti.
Tasos Ioannidis iz dobrodelne organizacije AMG International pravi, da se je zaradi varčevalnih ukrepov (znižanja plač, manjših pokojnin, znižanja minimalnih postavk) veliko Grkov znašlo na pragu revščine ali pod njim, tako da niti svojih obveznosti ne morejo več izpolnjevati.
Poleg tega sta se z gospodarsko krizo v Grčiji, ki je nekoč uživala sloves veselih in prijaznih ljudi, naselila huda depresija in brezup. ""Pri mnogih se vse bolj povečuje občutek obupa in brezizhodnosti situacije. Število samomorov se je v zadnjem letu podvojilo, kar odseva stanje v Grčiji,"" je za MNN povedal Ioannidis.
Najbolj odmeven med temi samomori je bil tisti obupanega 77-letnega upokojenca, ki se je v začetku meseca ustrelil v glavo na trgu Sintagma, žarišču protestov proti varčevalnim ukrepom tamkajšnje vlade, saj ni hotel zapustiti dolgov svojim otrokom.
Skupno se je v smrt pognalo že 1.725 brezposelnih Grkov. Povprečno število samomorov v Grčiji je bilo pred krizo sicer veliko nižje od evropskega povprečja.
Na kosilo v ljudsko menzoZaradi varčevalnih ukrepov kar 1 od 11 ljudi v Atenah dnevno hodi po brezplačen obrok v ljudsko menzo za reveže, povprečen človek pa si danes ne more privoščiti niti osnovnih potrebščin. Prvomajski oddih na enem izmed grških otokov je danes le še spomin.
Položaj priseljencev je še hujši. Grčija je vrsto let pomenila obljubljeno deželo za politične begunce iz Afrike in Bližnjega vzhoda, za izseljence v iskanju služb in priložnosti. Danes se ti priseljenci izstradani in preplašeni potikajo po atenskih ulicah, iščejo hrano po smetnjakih in zatočišče v zapuščenih skladiščih - dokler jih od tam ne prežene policija, ki ne kaže nobenega usmiljenja. Po podatkih grške podružnice Zdravnikov sveta je bilo med aretacijami letos poškodovanih že več kot sto priseljencev.
Tudi med drugimi Grki narašča skrajni nacionalizem, sovraštvo do Negrkov, za katere menijo, da jim odžirajo službe, se povečuje. A Negrki služb nimajo in bi samo radi pobegnili iz grškega pekla - a zaradi direktive Evropske unije niti tega ne morejo in čakajo, da jih oblasti drugega za drugim strpajo v nekakšne zapore za azilante, od koder bi jih deportirali nazaj v države, od koder so pobegnili pred tamkajšnjim nasiljem in vojnami.
Centri za priseljenceIn nedavno je odjeknila novica, da so se Atene po dogovoru z Brusljem odločile, da bodo v naslednjih nekaj tednih odprle prvega od 30 namestitvenih centrov za nezakonite priseljence, da bi tako zajezile socialni kaos, ki ga je sprožila gospodarska kriza. Centre bodo gradili v nekdanjih vojaških objektih, od tam pa bodo okoli 30.000 nezakonitih priseljencev deportirali v njihove rodne države.
Oblasti za porast kriminala ""epidemičnih razsežnosti"" dolžijo val priseljencev iz držav tretjega sveta. ""Na podlagi aretacij in preiskav menimo, da do 70 odstotkov nasilnih zločinov zagrešijo tujci in to rečem, ne da bi si želel demonizirati priseljence,"" je povedal policijski predstavnik za javnost Thanassis Kokkalakis.
Vlomi, ropi (18 ropov na dan), kraje (11 na uro) in umori (eden na dva dni) so se povzpeli v nebo, in samo število vlomov na območju Aten se je po podatkih grške policije lani povzpelo za 125 odstotkov. Tudi na področju kriminala je Grčija še pred časom uživala eno najnižjih stopenj v Evropi.
Še najboljše stanje v Atenah opiše Delov dopisnik Boštjan Videmšek v svoji nedavni reportaži: ""Prizori z nekaterih ulic so nadrealni. Noč živih mrtvecev: za evro mimoidočega se spopadajo razjedeni narkomani, težki invalidi, zapuščeni otroci, polni toksičnega lepila, ter množica poraženih in ponižanih Afričanov in Azijcev, ki jih je namesto ""obljubljene dežele"" v Evropski uniji dočakal inferno. Ves čas tulijo policijske sirene. Vrstijo se nasilne aretacije. Ponoči odmevajo ženski kriki. Veliko je posilstev. Kriminal prevzema pobudo. V Atenah pred očmi šokiranih turistov, ki so se razveselili poceni hotelske rezervacije, potem pa ugotovili, da je njihov hotel tako rekoč na vojnem območju, poteka velika tragedija popolnega razčlovečenja.""
Katera država bo naslednja?"
http://www.rtvslo.si/kultura/knjige/svez-pogled-na-trubarja-nasega-sodrzavljana-z-azilantskim-ozadjem/269561,azilant,481,"
					30. oktober 2011 ob 15:32
					Ljubljana - MMC RTV SLO, STA","
A. J.
","Svež pogled na Trubarja, našega ""sodržavljana z azilantskim ozadjem""","Dan pred dnevom reformacije so v Trubarjevi hiši literature predstavili Trubarjev zbornik iz Tübingena: Primož Trubar - slovenski reformator in Württemberg.
Knjiga, plod večletnega sodelovanja med slovenskimi in nemškimi znanstveniki, je, kot je dejal poznavalec Trubarjevega dela Mihael Glavan, celovit monografski prikaz tega velikega duha.
Zbornik, ki obsega več kot 450 strani, je uredil predsednik komisije za zgodovinopisje v Baden-Württembergu Anton Schindling. Po njegovih besedah Primož Trubar (1508-1586) ni le ena ključnih osebnosti slovenske zgodovine, pomembno vlogo je odigral tudi v zgodovini habsburške monarhije, še posebej v mestu Tübingen, kamor se je izselil. Trubar je zato, kot bi rekli v sodobnem jeziku, ""naš sodržavljan z azilantskim ozadjem"".
Še Hegla ni na kovancu ...Ko so Trubarja zaradi njegovih pridig in po zaplembi njegove Cerkovne ordninge izgnali iz Ljubljane, mu, tako Schindling, Tübingen ni nudil le cerkvene zaščite, imel je tudi akademski ugled. Tübingen je sicer v prvi vrsti ponosen na svoje velike ume, kot sta bila pesnik Friedrich Hölderlin in filozof Georg Wilhelm Friedrich Hegel, toda nihče izmed njiju ni upodobljen na evrskem kovancu, niti ni bil navdih za državljanski praznik.
Eden izmed sadov 500-letniceZbornik je natančneje predstavil Glavan, avtor pred tremi leti izdanega Trubarjevega albuma in upokojeni predstojnik Rokopisnega oddelka NUK-a, ki je spomnil, da tesno sodelovanje med slovenskimi in nemškimi strokovnjaki sega v leto 2008. Takrat je ob 500-letnici Trubarjevega rojstva v Tübingenu potekal mednarodni simpozij. Od takrat se je število prispevkov še povečalo, v zborniku tako sodeluje 26 avtorjev, med njimi sedem slovenskih.
Trubar: literat, etični reformator ... in svetovljanZbornik, obogaten s številnimi fotografijami, obsega več tematskih sklopov, od biografskega, teološkega, pisateljsko-prevajalskega do tistih, ki raziskujejo Trubarjevo širše delovanje, ponujajo ozadje delovanja Habsburške monarhije in prikazujejo celovit Trubarjev profil s spominskimi zapisi.
Po Glavanovem mnenju se Trubarja ne gre spominjati le kot avtorja prve slovenske knjige, Katekizma, temveč tudi kot velikega reformatorja Cerkve in etičnega preroda. Glavan si je pri opisu pomagal z besedami vsestranskega literarnega ustvarjalca Jožeta Javorška, ki je za Trubarja dejal, da so ga določali svetovljanstvo, veselje do življenja in omika.
Predstavitve se je udeležil tudi škof slovenske Evangeličanske cerkve Geza Erniša, ki je prepričan, da Trubar ostaja človek za vse čase. O tem nazadnje priča tudi povezanost med Slovenijo in Nemčijo, med slovenskimi in nemškimi evangeličani. Škof Erniša je izrazil tudi zadovoljstvo, da praznik dan reformacije postaja praznik vseh Slovencev, ne glede na versko, ideološko pripadnost.
Zbrane v Trubarjevi hiši literature, v kateri je za kulturni program poskrbel zbor Pesem tisočerih zvonov, sta nagovorila tudi predsednik Slovenskega protestantskega društva Primož Trubar Viktor Žakelj in ljubljanski podžupan Aleš Čerin.
Trubarjeva LjubljanaMedtem ko je prvi opozoril, kako mesto Derendigen, kjer je Trubar umrl, postaja vse bolj turistični cilj številnih Slovencev, je Čerin spomnil, da se Ljubljana zelo dobro zaveda Trubarjevega pomena za slovenstvo. Pred nekaj več kot letom je zaživela Trubarjeva hiša literature, preuredili pa so tudi Trg reformacije, kjer zdaj stoji spomenik reformatorjem, delo Luja Vodopivca."
http://www.rtvslo.si/svet/avstralija-neusmiljenja-do-mladoletnih-beguncev-brez-spremstva/259103,azilant,419,"
					4. junij 2011 ob 13:17
					Canberra - MMC RTV SLO","
T. V., (povzeto po The Independentu)
",Avstralija neusmiljenja do mladoletnih beguncev brez spremstva,"Predstavniki Unicefa so izrazili ""osuplost in šok"" zaradi namere Avstralije, da otroške iskalce azila brez spremstva vrnejo v Malezijo.
Avstralska laburistična vlada se je obvezala, da bo po spornem dogovoru, v skladu s katerim bi nekatere malezijske begunce naselili v Avstraliji, v Malezijo poslala tudi otroke, ki so v ""deželo tam spodaj"" prišli brez spremstva odraslih. Sporazum, o katerem se Canberra pogaja z državami jugovzhodne Azije, je namenjen odvračanju iskalcev azila od pogosto nevarnega potovanja proti Avstraliji. Dogovor je naletel na ostre kritike ne le Unicefa, temveč tudi številnih organizacij za človekove pravice.
""Neusmiljeno in brez sočutja""Napoved ministra za imigracije Chrisa Bowna, da bodo v menjavo vključili tudi otroke, je bila sprejeta z nevero. ""To je res neusmiljeno in brez kakršne koli oblike sočutja,"" je povedal Norman Gillespie, izvršni direktor avstralskega Unicefa.
Bowen je dejal, da želi Avstraliji poslati jasno sporočilo tihotapcem ljudi, ki so pripravljeni trgovati z otroki. ""Nočemo mladoletnikov brez spremstva,"" je izjavil. ""Ne želim, da otroci pridejo v Avstralijo, misleč ali vedoč, da zanje obstaja neke vrste izvzetje.""
Minister: Da nam ne bi bilo treba pokopati še več otrokSpomnil je na brodolom blizu Božičnih otokov, na avstralskem ozemlju v Indijskem oceanu, ko je umrlo najmanj 30 prosilcev azila. ""Nočem tega še enkrat doživeti in nočem, da naš narod še enkrat doživi to, kar smo doživeli decembra lani, ko smo morali pokopati otroke zaradi nesreče čolna. Neizogibno je, da se bo to ponovilo, če ne bomo razbili mreže tihotapcev ljudi.""
Avstralija, nekoč znana kot država, ki je pozdravljala priseljence, je v zadnjih desetletjih pridobila sloves trdosrčne države, ki priseljence zavrača Ob naraščajočem številu čolnov z begunci, ki so namenjeni v Avstralijo, in ob prepolnih centrih prosilcev za azil je vlada Julie Gillard odločen, da se izkaže kot trdna pri politično zelo spornem vprašanju.
Malezija na slabem glasuČeprav so laburisti, ko so bili v opoziciji pod vlado nekdanjega premierja Johna Howarda, nasprotovali t. i. pacifiški rešitvi, po kateri so iskalce azila poslali na oddaljene tihomorske otoke, zdaj mislijo poslati ranljive in prestrašene ljudi v državo, ki ni podpisala konvencije Združenih narodov o beguncih, vladi očitajo človekoljubne organizacije.
Malezija je znana po slabem ravnanju z begunci, Amnesty International pa je opozoril, da bi bili otroci brez družin tarča tolp in brezvestnih uradnikov, ženske in dekleta pa žrtve spolnega nadlegovanja. Na zadnji ladji z begunci, ki je prispela v Avstralijo, so bila mladoletna vietnamska dekleta brez družin. ""Ne potrebujete domišljije, da bi pomislili, kaj vse se jim lahko zgodi v prenatrpanih malezijskih centrih za pridržanje,"" opozarja Pamela Curr, zagovornica beguncev."
http://www.rtvslo.si/slovenija/vse-vec-obiskovalcev-mariborske-ljudske-kuhinje/257169,azilant,270,"
					10. maj 2011 ob 13:01
					Maribor - MMC RTV SLO, STA","
A. Mu.
",Vse več obiskovalcev mariborske ljudske kuhinje,"V enem letu delovanja so v ljudski kuhinji Betlehem, ki deluje v okviru Nadškofijske karitas Maribor, skuhali 17.881 toplih obrokov.
Ljudsko kuhinjo na Strossmayerjevi ulici v Mariboru je lani obiskalo povprečno 43 ljudi na dan, letos pa 53. Kot je povedal Boštjan Cvetič, strokovni vodja socialnih programov pri Nadškofijski karitas Maribor, so kuhinjo obiskali najbolj ranljivi in socialni izključeni pripadniki družbe, to so brezdomci, azilanti in ljudje brez statusa, ki jim topel obrok ne pomeni le potešitve lakote, ampak tudi krepitev zdravja.
Lani so za delovanje ljudske kuhinje v Karitasu zbrali nekaj več kot 82.000 evrov, letos pa jim je uspelo zbrati okoli 15.500 evrov. 30.000 evrov jim je obljubila še Fundacija za financiranje invalidskih in humanitarnih organizacij, upajo pa tudi na izdatnejšo pomoč mariborske občine, ki je lani ljudski kuhinji namenila le 1.200 evrov.
Vse več prosilcev v humanitarnih programih, vse manj darovalcevDejstvo, da se število obiskovalcev povečuje, kaže, da socialna stiska v Mariboru še ni dosegla dna. Sicer pa število prosilcev narašča tudi pri drugih programih. V prvih štirih mesecih letošnjega leta so prejeli 544 prošenj za finančno pomoč pri plačilu najnujnejših življenjskih potrebščin, kar je skoraj 20 odstotkov več kot v enakem obdobju lani. V zavetišču so letos zabeležili že 2.000 nočitev, lani pa so jih v celem letu okoli 4.000.
Ob tem upada število darovalcev. Letos je bilo tako zaznati okoli 30-odstotni upad glede na enako obdobje lani, saj mnogi, ki so nekdaj darovali, zdaj nimajo niti za lastno preživetje. Več klicev prejmejo tudi v Rdečem križu, je pojasnil sekretar območnega združenja Alojz Kovačič. V Mariboru je namreč samo letos delo izgubilo več kot 2.500 ljudi."
http://www.rtvslo.si/svet/unhcr-ob-svoji-60-obletnici-opozarja-na-tezave-beguncev/246287,azilant,283,"
					14. december 2010 ob 17:58
					Ženeva - MMC RTV SLO","
To. G.
",UNHCR ob svoji 60. obletnici opozarja na težave beguncev,"Visoki komisariat ZN-a za begunce, ki praznuje 60. obletnico, je ob jubileju pozval k večjemu trudu pri spoprijemanju s hitro naraščajočim številom beguncev in oseb brez državljanstva.
Kot so opozorili pri UNHCR-ju, je to v veliki meri posledica podnebnih sprememb, ki ljudi silijo v beg. Visoki komisar za begunce Antonio Guterres je na sedežu v Ženevi opozoril na številne nove dejavnike, ki vplivajo na zviševanje števila beguncev. Pojasnil je, da številni izmed teh dejavnikov niso obstajali v času, ko so UNHCR ustanavljali, ali v času, ko so pripravljali mednarodne konvencije o beguncih in osebah brez državljanstva.
""UNHCR je tradicionalno podpiral begunce, ki so meje drugih držav prestopili zaradi konfliktov ali preganjanja. Danes opažamo, da vse več ljudi meje prestopa zaradi izjemne revščine, ki je povezana s podnebnimi spremembami, in zaradi lastne vpletenosti v konflikte. Gre za nove vzorce prisilnega preseljevanja in mednarodna skupnost se mora naučiti reševati te probleme,"" je dejal Guterres.
Na svetu 43 milijonov beguncev in azilantovUNHCR je 14. decembra 1950 ustanovila Generalna skupščina Združenih narodov. Ustanovljen je bil z namenom, da poskrbi za stanje beguncev v Evropi po koncu druge svetovne vojne, vendar je kmalu razširil svoje delovanje. Leta 1956 se je spoprijel s prvo večjo mednarodno krizo, ko je pomagal beguncem, ki jih je prizadelo sovjetsko zatrtje madžarske revolucije.
Dekolonizacija Afrike je v 60. letih prejšnjega stoletja povzročila eno izmed prvih večjih begunskih kriz na tem območju, ki so zahtevale pomoč UNHCR-ja. V prihodnjih dveh desetletjih je UNHCR pomagal pri s priseljevanjem povezanih krizah v Aziji in Latinski Ameriki.
Danes UNHCR sodeluje pri reševanju številnih begunskih kriz po vsem svetu. Svetovna populacija beguncev in iskalcev azila danes šteje kar 43 milijonov ljudi in za večino izmed njih skrbi UNHCR."
http://www.rtvslo.si/gymnasium-neuporabne/gradiva-z-linki-1-oddaja/408595,azilant,104,"
					27. oktober 2010 ob 16:34,zadnji poseg: 27. november 2016 ob 16:34
					MMC RTV SLO, Radio Slovenija","

",Gradiva z linki 1. oddaja,"Evrobarometer
Begunska kriza - dosje
Dejstva o begunski krizi (EK)
Migracija in begunci
Begunska kriza - novice
Reševanje begunske krize v Evropi
Strategija EU na področju migracij
Ukrepi EK: Vprašanja in Odgovori
Infografika: Migracije in azil
Odziv poslancev na nove predloge Komisije /plenarno zasedanje
Dodatna sredstva za pomoč beguncem in boj proti terorizmu
Bodoči delavci v Evropi: begunski najstniki
Riziki za begunske ženske
Debata MEP: Novi pristop migraciji
Poziv MEP
Ekonomski izzivi in možnosti – briefing
Dejstva o begunski krizi (EK)
Infografika: Migracije in azil
Odziv poslancev na nove predloge Komisije /plenarno zasedanje
Studio ob 17 - Po referendumu na Madžarskem /3. 10. 2016"
http://www.rtvslo.si/svet/gillardova-zavihala-rokave-z-novo-ekipo/239017,azilant,250,"
					11. september 2010 ob 13:57
					Canberra - MMC RTV SLO, STA","
A. P. J.
",Gillardova zavihala rokave z novo ekipo,"Nova stara avstralska premierka Julia Gillard je sestavila novi vladni kabinet, v katerem je najzanimivejše ime Kevin Rudd, nekdanji premier, ki se bo zdaj preizkusil kot zunanji minister.
Gillardova, vodja laburistične stranke, se je s podporo neodvisnih poslancev vrnila na oblast, po nekaj dneh pa ji je uspelo izbrati prenovljeno vladno ekipo. V njej je najbolj znano ime Rudd, ki je bil predhodnik Gillardove, kot vodja stranke in na premierskem stolčku.
Dozdajšnji zunanji minister Stephen Smith se seli na obrambno ministrstvo, Penny Wong, ki je bila v Ruddovi vladi ministrica za podnebne spremembe, pa bo v kabinetu Gillardove finančna ministrica. Namestnik Gillardove Wayne Swan ostaja minister za državno zakladnico.
Chris Bowen bo prevzel ključno ministrstvo za priseljence in se bo tako moral spopasti z naraščajočim številom prosilcev za azil, ki se s čolni in ladjami zgrinjajo na obale Avstralije in postajajo vse večji politični problem.
Cilj: razvoj podeželjaKot je ob predstavitvi novega kabineta poudarila Gillardova, z imenovanji izpolnjuje obljube, ki jih je v težavnih pogajanjih o oblikovanju vlade dala neodvisnim poslancem v zameno za njihovo podporo. Predvsem gre tu za osredotočanje na potrebe posameznih avstralskih zveznih držav in razvoj podeželja.
T. i. regionalni sveženj, vreden slabih deset milijard avstralskih dolarjev (približno 7,3 milijarde evrov) je bil ključnega pomena pri odločanju neodvisnih poslancev, da podprejo novo laburistično vlado. Gillardova načrtuje širokopasovno omrežje za podeželska območja, 30-odstotni davek na dobičke rudarskih družb ter davek za glavne onesnaževalce, ki naj bi Avstraliji pomagal zmanjšati izpuste ogljikovega dioksida za pet odstotkov do leta 2020."
http://www.rtvslo.si/svet/tri-cetrtine-nezakonitih-priseljencev-v-eu-cez-grcijo/238653,azilant,402,"
					6. september 2010 ob 20:00,zadnji poseg: 6. september 2010 ob 20:35
					Pariz - MMC RTV SLO","
K. Š.
",Tri četrtine nezakonitih priseljencev v EU čez Grčijo,"Čeprav so notranji ministri šestih članic EU-ja in Kanade v Parizu razpravljali o vprašanju nelegalnih priseljencev, sta italijanski in francoski minister znova obudila vprašanje o izselitvi Romov.
Francoski minister za priseljevanje Eric Besson je na vrhu ministrov znova zagovarjal odločitev francoske vlade o vrnitvi več tisoč bolgarskih in romunskih Romov nazaj v domovino, ki so zato od države prejeli tudi plačilo.
""Večjega pregona Romov sploh ni bilo,"" je vztrajal Besson, ob tem pa je priznal, da je sicer prišlo ""do pospešitve postopka izselitve"" bolgarskih in romunskih Romov, ki pa so državo zapustili ""prostovoljno"".
EU bi moral uskladiti zakonodajo o priseljencih Vprašanje nedavne ""prostovoljne izselitve"" Romov sicer ni bila tema na zasedanju ministrov iz Francije, Nemčije, Italije, Grčije, Velike Britanije, Belgije in Kanade. Kot je poudaril belgijski minister za priseljence, je bilo zasedanje ministrov namenjeno predvsem uskladitvi azilantske in priseljenske politike znotraj Evrope ter pripravi na zasedanju članic EU-ja o vprašanju priseljencev, ki bo 13. in 14. septembra v Bruslju.
Italijanski notranji minister Roberto Maroni je po poročanju nemške agencije DPA na zasedanju poudaril pomen bilateralnih pogodb med državami prejemnicami priseljencev in državami, iz katerih azilanti prihajajo. Kot primer je navedel bilateralno pogodbo med Italijo in Libijo iz leta 2008, ki je zmanjšala število libijskih priseljencev v Italijo s 30.000 na 400. Prav tako naj bi se v Italiji v letu 2009 glede na leto 2008 zmanjšalo število prosilcev azila za 42 odstotkov.
Največ nelegalnih priseljencev v Evropo prek Grčije Svojo skrb nad vse večjim številom priseljencev v Grčiji je izrazil tudi namestnik grškega ministra za zaščito državljanov Spyros Vougias. ""Naša država je zaradi geografskega položaja pogosta tarča nelegalnih priseljencev, ki želijo vstopiti v Evropo. Žal pa nimamo dovolj sredstev, s katerimi bi zagotovili njihov nadzor, zato potrebujemo pomoč celotnega EU-ja."" Kar trije od štirih priseljencev vstopijo v EU prek državne meje Grčije, poroča DPA.
Maroni je ob tem poudaril pomen poenotenja zakonodaje, tako da bi imele vse članice EU-ja enake standarde, ter izpostavil vprašanje o avtomatičnem izgonu državljanov drugih članic EU-ja, ki nimajo dovolj sredstev za preživetje.
Sarkozy za odvzem državljanstva priseljencem, ki ubijejo ali ranijo policiste Ob vsem tem pa se francoski predsednik Nicolas Sarkozy ne meni za številne kritike. Ob zasedanju ministrov je poudaril svoje stališče, da bo pri novi zakonodaji vztrajal pri odvzemu državljanstva za tiste priseljence, ki bi napadli ali ubili policiste, poroča France24. Tak ukrep bi veljal za priseljence, ki živijo v Franciji manj kot deset let."
http://www.rtvslo.si/kultura/drugo/le-z-znanjem-slovenscine-se-otroci-migranti-lahko-zares-vkljucijo-v-druzbo/237706,azilant,607,"
					25. avgust 2010 ob 17:24
					Ljubljana - MMC RTV SLO","
Ana Jurc
",Le z znanjem slovenščine se otroci migranti lahko zares vključijo v družbo,"Na naših šolah je vsako leto več tujih otrok, ki jih pri učenju ovirajo nezadostno znanje jezika in medkulturne razlike. Zavedanje, da je Slovenija z vsakim letom bolj migracijska družba, je še vedno (pre)šibko, opozarja minister Lukšič.
Na centru za slovenščino kot drugi/tuji pri oddelku za slovenistiko ljubljanske filozofske fakultete so tudi letos pripravili pilotni projekt, tečaj za otroke in starše migrante. Izbirni in brezplačni dvotedenski intenzivni jezikovni tečaj, ki poteka od 23. 8. do 3. 9., je namenjen otrokom migrantom, ki se bodo v šolskem letu 2010/2011 na novo vključili v slovensko osnovnošolsko in srednješolsko izobraževanje, in njihovim staršem, ki bi se radi naučili slovenščino na začetni ravni. Ta dva tedna pomenita kar 54 šolskih ur (oziroma 40 za mlajše otroke); izkušnje so namreč pokazale, da se otroci največ naučijo v strnjenih tečajih, torej več ur skupaj, več dni zapored.
Da tempo pouka ne bi koga ""povozil"" ...Prizadevanja projekta so usmerjena v to, da bi otroci in starši migranti dosegli večjo sporazumevalno zmožnost v slovenščini in s tem tudi večje možnosti za uspešno izobraževanje v slovenskih šolah ter boljšo socialno vključenost. Drugače povedano, gre za to, da bi otroci, ki pridejo od drugod, lahko kar najhitreje ""ujeli"" tempo dela v razredu, sicer je to lahko veliko breme ne le za njih, ampak tudi za razred in celo šolo, je na današnji tiskovni konferenci opozoril minister za šolstvo in šport Igor Lukšič.
Na tečaju, ki bo na Osnovni šoli Spodnja Šiška v Ljubljani do 1. septembra potekal v dopoldanskih urah, zadnje tri dni pa v popoldanskih, se bodo otroci in njihovi starši (v večini so to mame, sta se pa letos vpisala tudi dva očeta, eden iz ZDA in drugi iz Afganistana) seznanili z osnovnimi komunikacijskimi vzorci, relevantnimi za vključevanje v šolsko in družbeno življenje. V zaokroženih tematskih sklopih bodo spoznavali osnovno besedišče in jezikovne vzorce, v omejenem obsegu pa tudi najnujnejše strokovne izraze s področij posameznih šolskih predmetov.
70 odstotkov migrantov je iz Makedonije in BiH-aNa tečaj se je tokrat prijavilo 80 ljudi, hodi pa jih nanj 67, 54 otrok in 16 staršev (drugi so imeli v večini primerov težave z ureditvijo vizumov). Večina jih prihaja iz Makedonije in Bosne in Hercegovine, nekaj pa tudi iz drugih držav, denimo, Ukrajine, ZDA, Rusije in Latvije ter celo iz Dominikanske republike in Afganistana. Najbrž bi se tečaja udeležilo več ljudi, če se ne bi začel že avgusta - veliko otrok pride še do srede septembra - a septembrski tečaj bi poleg rednega pouka pomenil preveliko obremenitev za učence, kot je pokazal primer osnovne šole Livada.
Do zdaj so bili izvedeni že trije pilotni tečaji slovenščine za otroke migrante (avgusta lani v Ljubljani, po uspehu tega pa še novembra in januarja v Kranju) in dva za starše migrante (avgusta lani v Ljubljani in januarja letos v Kranju). Za zdaj je projekt torej omejen na Ljubljano in okolico, da bi lahko zaživel tudi drugod po Sloveniji, pa je strokovna podlaga že pripravljena, zagotavlja vodja projekta Mihaela Knez.
Morali bi prek lastne ""pravniške zadrtosti""Minister Lukšič je pri tem pripomnil, da bi se morda veljalo zgledovati po ZDA, državi, ki sicer ne slovi po svojem čudovitem šolskem sistemu, ki pa migrantom tečaj jezika brez pretiranih težav omogoča, pa čeprav ni zakonske podlage, ki bi ji to zapovedovala. Slovenci smo še vedno premalo fleksibilni, meni Lukšič; naša ""pravniška zadrtost"" nas je priklenila na zakonsko podlago, ki pravico do pouka slovenščine kot tujega jezika zagotavlja le državljanom Slovenije, ki jim slovenščina ni prvi tuji jezik, in azilantom, ne pa tudi migrantom.
Projekt delno financira Evropska unija iz Evropskega socialnega sklada ter ministrstvo za šolstvo in šport; vreden je nekaj manj kot 445 tisoč evrov."
http://www.rtvslo.si/svet/avstralci-na-splosne-volitve-21-avgusta/234899,azilant,190,"
					17. julij 2010 ob 10:02
					Canberra - MMC RTV SLO","
K. Š.
",Avstralci na splošne volitve 21. avgusta,"Avstralska premierka Julia Gillard je zaprosila za razpustitev parlamenta in hkrati razpisala datum za splošne volitve, ki bodo 21. avgusta.
Predvolilna kampanja naj bi se vrtela predvsem okoli azilantskega vprašanja, gospodarstva in podnebnih sprememb. ""Te volitve bodo osredotočene predvsem na možnost izbire, ali bomo Avstralijo premaknili korak naprej ali pa bomo naredili enega nazaj. Če se bomo odločili za korak naprej, se bomo odločili za proračunski presežek in močnejše gospodarstvo,"" je dejala prva ženska premierka v Avstraliji, ki je pred tremi tedni nasledila stolček odstavljenega Kevina Rudda.
Ob tem je še dodala, da bi s ponovno izvolitvijo laburistične stranke prispevali k strožjim ukrepom na državnih mejah ""in z načrtom, realnim načrtom preprečili nezakonito tihotapljenje ljudi in blaga.""
Po pisanju britanskega BBC-ja je vodja opozicijske liberalne stranke Tony Abbott zavrgel Gillardine obljube o spremembi politike v državi, saj naj bi vodila ""isto politiko, kot so jo do zdaj vodili njeni predhodniki"".
Vendarle pa ima po zadnjih javnomnenjskih raziskavah rahlo prednost pred liberalci ravno laburistična stranka, zato Gillardova upa, da bo svoji stranki 21. avgusta zagotovila triletni mandat, ko bodo avstralski volivci izbirali člane predstavniškega doma in polovico senatorjev, piše britanski BBC."
http://www.rtvslo.si/slovenija/po-pozivu-zrtvam-udbe-irglova-zlorabila-polozaj-in-komisijo/220171,azilant,500,"
					29. december 2009 ob 16:01,zadnji poseg: 29. december 2009 ob 16:35
					Ljubljana - MMC RTV SLO, STA","
M. N.
","Po pozivu žrtvam Udbe: ""Irglova zlorabila položaj in komisijo""","Eva Irgl je s ponedeljkovim pozivom žrtvam Udbe, naj s svojimi spomini pomagajo pri delu komisije DZ-ja za peticije, izzvala oster odziv koalicijskih članov omenjene komisije.
Majda Potrata in Andrej Magajna (oba SD), Vito Rožej (Zares) in Milan Gumzar (LDS) so tako potem, ko se je s prošnjo za komentar nanje obrnil MMC, v sporočilu za javnost, ki je pravzaprav pismo Evi Irgl, zapisali, da se v vsebino poziva ne želijo spuščati. Obenem so vendarle izrazili prepričanje, da je Irglova z njim zlorabila položaj predsednice komisije za peticije ter za človekove pravice in enake možnosti. Hkrati trdijo, da si je poslanka SDS-a tako komisijo prilastila in da je spregledala dejstvo, da je njenih članov skupaj sedem in so predstavniki različnih poslanskih skupin.
""Irglova nesprejemljivo zlorabila komisijo za lastne politične agende""""Podpisani člani te komisije menimo, da imate kot poslanka v lastnem imenu pravico pozivati javnost k sodelovanju, vendar smo mnenja, da je nesprejemljivo zlorabljanje delovnih teles državnega zbora za zasledovanje lastne politične agende,"" so ji sporočili v pismu. Dodali so, da niso na komisiji sprejeli nobenih sklepov, ki bi lahko pomenili podlago za tovrsten poziv.
Omenjene štiri poslance koalicije je zmotilo tudi, da je Irglova poziv v imenu komisije objavila na spletni strani SDS-a. ""Gre za uradni dokument državnega zbora, ki bi (če že kje) moral biti objavljen na spletni strani Državnega zbora. Ker pa gre, več kot očitno, za zlorabo tega dokumenta, kot predsednica komisije tega dokumenta niste želeli objaviti na spletni strani državnega zbora,"" so ji položili na srce.
Juri: Podžiganje ideološke histerije Sloveniji ne koristiPosebej se je oglasil tudi Franco Juri (Zares), ki je predsednico komisije prav tako obtožil zlorabe za ""ideološko nabita obračunavanja"", ki po njegovem mnenju nimajo ""nobene zveze s sedanjostjo in realnimi problemi družbe"". ""Medtem stvarne kršitve človekovih pravic (nasilje nad ženskami in otroki, nasilje v družini, šikaniranje na delovnem mestu, sovražni govor, ksenofobni in islamofobni izpadi, homofobija, diskriminacija Romov v nekaterih okoljih, zapostavljenost starejših oseb, težave invalidov, težave azilantov, posledice izbrisa itd.) predsednice navedene komisije očitno ne zanimajo. Še dobro, da se z njimi ukvarja vlada!"" je zapisal v sporočilu za javnost.
Juri je ob tej priložnosti SDS tudi na splošno pozval, naj preneha z ideološkimi napadi. Prepričan je, da bi bilo za vse koristno, da bi se njihovo ""histerično"" obračunavanje s predsednikom republike Danilom Türkom in nosilci nadzornih funkcij v državi ""končno nehalo"".
Irglova v pripravah na akcijo: Žrtve Udbe naj nam pomagajoO čem sploh govori poziv Irglove? Spomnimo. Predsednica komisije za peticije, človekove pravice in enake možnosti je v ponedeljek vse žrtve Udbe pozvala, naj komisiji posredujejo pričevanja o kršenju njihovih človekovih pravic. Pri tem se je Irglova obrnila zlasti na tiste, ki jim je Udba - Služba državne varnosti - omejevala pravici gibanja ali osebne svobode, jih silila v ovaduštvo in jih ustrahovala. Prav tako se je njen poziv naslonil na žrtve, ki bi lahko pričale o kršitvah domnevne nedolžnosti v sodnih postopkih, o grožnjah z zaporom (zaradi nesodelovanja z Udbo), preprečevanju učinkovite obrambe pred sodiščem in kršenju drugih človekovih pravic."
http://www.rtvslo.si/svet/obrezovanje-mucenje-ali-tradicija/217663,azilant,1415,"
					25. november 2009 ob 14:34,zadnji poseg: 25. november 2009 ob 14:48
					Ljubljana, Bruselj - MMC RTV SLO","
Katja Štok
",Obrezovanje - mučenje ali tradicija?,"Obrezovanje ženskih spolovil je kršenje človekovih pravic, ki ima lahko usodne posledice za žensko. Tudi smrt. Obrezovanje ni le težava Afrike in muslimanov. V Evropi je obrezanih 500.000 žensk.
Opisan primer obrezovanja deklice v Džibutiju ni osamljen. Po podatkih Amnesty Internationala (AI) je samo v Evropi pol milijona žensk in deklic, ki so bile obrezane, letno pa je 180.000 takih, ki jim grozi postopek obrezovanja. Če pogledamo širše, so številke še večje. Po vsem svetu je obrezanih okoli tri milijone žensk in deklet.
Female genital mutilation (FGM) ali obrezovanje ženskih spolovil je po definiciji Svetovne zdravstvene organizacije (WHO) vsakršno dejanje, ki delno ali v celoti odstranjuje zunanje dele ženskih genitalij, ali kakršne koli druge poškodbe ženskih genitalij, pa naj bo to iz kulturnih, verskih ali kakršnih koli drugih (ne)zdravstvenih razlogov. V praksi se izvajajo trije tipi obrezovanja:
1. klitoridektomija predstavlja delno ali popolno odstranitev klitorisa, 2. obrezovanje je popolna ali delna odstranitev klitorisa in malih sramnih ustnic,3. infibualcija ali faraonsko obrezovanje pa je zožitev vaginalne odprtine s tem, da zašijejo male ali velike sramne ustnice, pri tem pa pustijo le majhno odprtino za uriniranje in izločanje menstrualne krvi.
V kolikšni meri je obrezovanje spolnih organov žensk razširjeno v Evropi?Klitoridektomijo so kot zdravilo pri ženskah, ki so bile v umobolnici zaradi nevrotičnih napadov v Evropi izvajali že v 19. stoletju. Menili so, da je ženski klitoris odgovoren za nevrotično stanje ženske. Danes jo večinoma izvajajo v skupnostih v Afriki in na Bližnjem vzhodu. Približna ocena obrezanih žensk v Evropi je pol milijona, torej skoraj četrtina prebivalcev Slovenije.
Se obrezovanje ženskih spolovil pojavlja le pri priseljencih ali tudi pri državljanih Evropske unije?Tudi pri državljanih EU-ja, predvsem pri sekundarnih generacijah.
Kaj to pomeni? Dekleta in ženske so lahko rojene v EU-ju. Lahko imajo, na primer, francosko državljanstvo, ker živijo v Franciji in so tam tudi rojene. Ko gredo med šolskimi počitnicami v izvorno državo njihovih staršev, jih tam obrežejo. Dogajajo se tudi primeri, da starši nasprotujejo obrezovanju svojih otrok, a jih tam babice ali tašče ujamejo in obrežejo, da bi bila dekleta čista. V afriški kulturi otroci niso ""last"" staršev, temveč pripadajo skupnosti. Obrežejo jih torej v korist otroka. Zagotovo otrok ne obrezujejo iz zlonamernosti, a menimo, da gre za kršitev človekovih pravic, s čimer se strinja tudi mednarodna skupnost. Družine to počnejo, ker menijo, da je to dobro za otroka.
Otroci gredo torej na šolske počitnice k babici, kjer jih obrežejo, nato pa imajo dva meseca časa, da se jim zacelijo rane in gredo septembra v šolo?Da. Pogosto jih po obrezovanju tudi poročijo.
Kje jih poročijo, v Evropi ali Afriki?V Afriki.
Torej potem ostanejo tam?Odvisno. O tem imamo za zdaj le pričanja deklet v obliki anekdot. Potrebujemo bolj temeljite raziskave o tem običaju. V Afriki sicer imamo partnerja, s katerim sodelujemo in ki nas obvešča o tovrstnih dogodkih.
V katerih evropskih državah se obrezovanje najpogosteje izvaja?Imamo nekaj številke. V Belgiji je 20.000 žensk in deklet, ki jim grozi obrezovanje, 2.700 jih je bilo obrezanih. V Franciji so tudi sekundarne generacije, zato je ocena težja. Ocenjujemo, da je v Franciji med 13.000 in 30.000 obrezanih žensk in deklet. V Nemčiji je ocena 20.000, na Nizozemskem 39.000, v Veliki Britaniji 180.000. To so vle ocene. Na žalost v Evropi nimamo sistema za zbiranje teh podatkov. V Amnesty Internationalu se s kampanjo STPO FGM trudimo, da bi v EU-ju vzpostavili datotečni sistem, ki bi imel enotno metodologijo, s katero bi pridobivali podatke.
Poglejmo na obrezovanje še z druge strani. Na vzhodu Afriškega roga se, recimo, dekleta, ki niso obrezana, ne morejo poročiti in so velika sramota za družino. Evropejci na obrezovanje gledamo z evropskimi očmi in pri tem pozabljamo na običaje in navade drugih kultur. Kako bi obrezovanje pojasnili s tega vidika?Vsekakor moramo poskusiti razumeti stališče ljudi, ki izvajajo obrezovanje. A učinek na ženske je velik. Obrezovanje vpliva na njihovo psihofizično počutje in življenje. Med drugim ima učinek tudi na rodnost. Ravno zaradi tega razloga je obrezovanje razumljeno kot mučenje. Pa ne le zaradi samega postopka obrezovanja, pri čemer se ne uporablja anestetika. Obstajata tudi nevarnost infekcije in posledične smrti. Skupnost se običajno ne zaveda vseh posledic. Tradicija je namreč lahko dobra ali slaba. Tudi v Evropi imamo tradicijo. Na Kitajskem so ženskam povezovali stopala, a to ne pomeni, da je to dobro.
Amnesty International torej obrezovanje razume kot kršenje človekovih pravic?Je mučenje, kršitev otrokovih pravic, je kršitev ženskih pravic, je kršitev pravice do zdravstva. Kot kršitev ga razume mnogo človeških konvencij, kot sta konvencija za pravice žensk in otrok, konvencija o mučenju. Dejstvo, da je to tradicija, ne odtehta tega, da je to kršitev mnogo pravic.
Pa vendarle, kaj pa, če ženske zaradi tradicije želijo biti obrezane, obrezovanje pa bi izvajali pod zdravniškim nadzorom?Obrezovanje se izvaja na deklecah, ki so stare le nekaj dni, tako da privolitve ni. Ne moremo reči, da si dekleta tega želijo. Druga stvar pa je, da ženske, čeprav bi se obrezovanje izvajalo pod zdravstvenim nadzorom, ostajajo pohabljene, zato gre za kršitev človeških pravic. Z obrezovanjem vplivamo na spolno in psihološko življenje žensk. Ne moremo reči, da je to nekaj, kar moramo sprejeti. Obrezovanje tudi nima zdravilnega učinka, ampak se z njim le nadzoruje žensko spolnost. Konsenz je potreben, saj ženske ne prosijo za obrezovanje. Včasih se je izvajalo kot iniciacija, zdaj pa se izvaja čedalje bolj zgodaj. V Evropi celo že na dojenčkih.
Kaj pa primerjava s tradicijo judov, ko rabin na domu obreže dojenčka? Deček prav tako nima priložnosti za soglasje. Obrezovanje se ponekod izvaja brez zdravniškega nadzora, pride lahko do infekcije in smrti. Kakšna je razlika? V primeru moškega obrezovanja se odstrani le del kože. Tu lahko govorimo o nekakšnem konsenza. Otrok sicer ne privoli v obrezovanje, a to storijo njegovi starši. V primeru ženskega obrezovanja spolovil pa govorimo o izrezu zdravega organa iz telesa. Ne govorimo le o izrezu kože. Moško obrezovanje se prav tako lahko izvaja iz zdravstvenih razlogov. Žensko obrezovanje nikoli ni izvedeno iz zdravstvenih razlogov. Pri moških se z obrezovanjem lahko omeji razširjanje spolno prenosljivih bolezni, tudi HIV-a in aidsa. Tudi zamisel je drugačna. V kampanji STOP FGM smo se usmerili le na ženske, saj je obrezovanje žensk z mednarodnega vidika razumljeno kot kršitev človekov pravic, kar moško obrezovanje ni. Obrezovanje pa ima učinek tako na zdravje žensk kot na njihovo spolnost, visoka pa je tudi umrljivost dojenčkov pri porodu. Katera vrsta ženskega obrezovanja je najbolj razširjena?Klitoridektomija in izrez predstavljata 80 odstotkov, najbolj nehuman način infibulacija pa 15 odstotkov. Ta oblika tudi najbolj vpliva na zdravje žensk.
Se obrezovanje izvaja tudi v Evropi, recimo na domovih?Veliko primerov je bilo v osemdesetih in devetdesetih letih prejšnjega stoletja v Franciji. Obstajali so posebni obrezovalci, ki so prišli iz države izvora, v tem primeru iz Senegala. Neka ženska je izvajala obrezovanja pri sebi doma. V Evropi se to sicer dogaja po kleteh, na dvoriščih. Najpogosteje še vedno med šolskimi počitnicami. V Veliki Britaniji, Italiji in Švici so znani primeri, ko obrezovanje izvajajo tudi zdravniki.
Kaj pa z vidika prava. Kako so obrezovalci kaznovani?Odvisno od države. Nekje so kaznovani, drugje niso. Včasih se pojavi težava, saj obrezovalec živi v drugi državi, ali pa se obrezovanje dogaja v drugi državi. S kampanjo STOP FGM se borimo za to, da bi kazenski zakon lahko izvajali tudi v drugih državah.
Kaj je bil povod za začetek kampanje STOP FGM?Z obrezovanjem se ukvarjamo že od leta 1997. Vedno smo si prizadevali, da bi mednarodno pravo obrezovanje priznalo kot kršitev človekovih pravic. Videli smo, da ni bilo veliko razumevanja, saj je bilo obrezovanje bolj afriška težava kot evropska, zato smo ga začeli gledati z evropskega vidika. V Evropi se s to težavo ne moremo ukvarjati ločeno od drugega sveta, saj ljudje potujejo tudi v druge države. Na podlagi anekdot vemo, da dekleta odpeljejo v druge države, kjer jih obrežejo. Zavedamo se tudi tega, da v osrednji in vzhodni Evropi obrezovanje za zdaj še ni tako velika težava, bo pa kmalu postalo, saj bo čedalje več priseljencev. Zagotovo na Cipru, Malti, Poljskem in v Litvi.
Kakšni so realni cilji vaše kampanje?Želimo, da Evropska komisija zagotovi ustrezno zakonodajo, tudi zdravstveno. Veliko je zdravnikov, ki se srečujejo s tem, pa ne vedo, kako se odzvati, saj jim nihče ni povedal, kako. Tu je tudi vprašanje azila. Želimo, da žensko obrezovanje postane razlog za vložitev vloge za azil v neki državi. V Sloveniji bi lahko torej neka ženska vložila vlogo za azil, ker bi se bala, da jo bodo obrezali. Zdaj v Evropi vsaka država to težavo obravnava po svoje. Želimo, da to vprašanje postane del ženevske konvencije in azilantske politike."
http://www.rtvslo.si/slovenija/prosilci-za-azil-pri-nas-se-vedno-naletijo-na-zaprta-vrata/215396,azilant,467,"
					25. oktober 2009 ob 12:03
					Ljubljana - MMC RTV SLO, STA","
A. S.
",Prosilci za azil pri nas še vedno naletijo na zaprta vrata,"Slovenija ima bistveno manj prosilcev za azil kot katera koli druga srednjeevropska država, a tudi najnižji odstotek priznanih statusov begunca, pravijo v Združenih narodih.
V raziskavi Biti begunec, ki so jo tudi letos pripravili v visokem komisariatu Združenih narodov za begunce, je ugotovljeno, da sta pri nas med najresnejšimi težavami vseh prosilcev za azil trajanje in negotovost azilnega postopka. Nekateri stanovalci so živeli v Azilnem domu v Ljubljani več kot dve leti, ne da bi prejeli končno odločbo, navajajo.
Število prošenj za azil od leta 2006, ko jih je bilo 518, pri nas pada. Lani je bilo vloženih samo 240 novih prošenj, kar predstavlja skoraj 44 odstotkov manj kot v letu prej, ko je bilo vloženih 425 prošenj. Status begunca je bil lani priznan dvema osebama, še dve osebi pa sta prejeli dopolnilno zaščito. Leto prej so status prav tako priznali dvema osebama, dopolnilno zaščito pa sedmim.
Premalo informacij, da bi razumeli postopekProsilci za azil so imeli več pripomb tudi glede kakovosti pravnih postopkov. Čeprav vlada trdi, da vsak prosilec za azil prejme obsežne informacije o azilnem postopku, mnogi anketiranci pravijo, da ne vedo dovolj, da bi v celoti razumeli postopek. Nekateri izmed njih so poročali, da odločevalci niso bili razpoložljivi med uradnimi urami, ko so se želeli z njimi pogovoriti o primerih in dobiti dodatna pojasnila za zamude.
Pravno pomoč nudijo predvsem odvetniki nevladnih organizacij in v manjši meri tudi številni svetovalci za begunce z vladnega seznama. Zasebni odvetniki namreč neradi prevzamejo azilne primere, saj je plačilo, ki jim ga vlada za to nudi, precej nižje kot za pravno zastopanje v vseh drugih primerih.
Svetovalci neizkušeni, težava jezikovne ovireSvetovalci beguncev po mnenju prosilcev za azil tudi nimajo dovolj znanja in izkušenj s področja begunskega prava. Čeprav naj bi odvetniki za begunce nudili brezplačne pravne storitve, so nekateri anketiranci trdili, da številni med njimi kljub temu zahtevajo plačilo.
Nekateri so izpostavili tudi jezikovne ovire, ki dodatno poslabšujejo stanje. Na sestankih beguncev in njihovih svetovalcev namreč po njihovih navedbah niso prisotni tolmači in je zato sporazumevanje težko. Čeprav slovenska zakonodaja predvideva snemanje pogovorov, tehnična oprema še ni na voljo. Več prosilcev za azil je dejalo, da bi raje videli, če bi se sestanki z odločevalcem tonsko snemali.
Lažje je v manjših občinahRaziskava je pokazala še, da integracija prišlekov v Sloveniji kar dobro deluje na lokalni ravni. Zlasti begunci, ki živijo v manjših občinah, so pripovedovali, da so lokalni centri za socialno delo pripravljeni pomagati pri zagotavljanju finančne pomoči, svetovanja ter informacij o priložnostih zaposlitve in socialnih prejemkov.
Potrebne spremembe pri dodelitvi državljanstvaPo mnenju Združnih narodov mora naša vlada spremeniti pravne zahteve za dodelitev državljanstva. Begunci, ki ne izpolnjujejo zahteve glede zaposlitve, bi morali biti namreč vseeno upravičeni do državljanstva. Otrokom, prosilcem za azil, pa je treba nameniti dodatna sredstva in zagotoviti dodatne jezikovne tečaje, še opozarjajo v poročilu."
http://www.rtvslo.si/kultura/novice/herta-mueller-v-praznini-med-nemcijo-in-romunijo/214263,azilant,697,"
					10. oktober 2009 ob 13:00
					Berlin/Bukarešta - MMC RTV SLO","
Polona Balantič
",Herta Müller v praznini med Nemčijo in Romunijo,"""Čast malih kultur je vedno znova prizadeta,"" je z mislijo na romunsko kulturo v mednarodnem kontekstu dejal v Romuniji rojeni francoski filozof Emil Cioran (1911–1995). Morda bo Nobelova nagrajenka Herta Müller kaj spremenila.
Če se v Nemčiji vsi veselijo, da je nova Nobelova nagrajenka za književnost postala Herta Müller, pa so mnenja v njeni rojstni deželi Romuniji zelo različna. Naj začnemo z najbolj spravljivim komentarjem in tudi s tistim, ki se najbolje vključuje v diskurz o združeni Evropi, utemeljeni na načelih tolerance in temeljnih človekovih pravic. Njegov avtor je glavni urednik romunskega časopisa Adevarul Grigore Cartianu: ""Herta Müller je romunizirana Nemka in ponemčena Romunka. Je edina, ki ji je v 109 letih zgodovine Nobelove nagrade uspelo na seznam nagrajencev spraviti omembo Romunije. Četudi je Romunija omenjena le v oklepajih.""
Sicer pa se med romunskimi intelektualci te dni krešejo mnenja, ali naj se v zvezi s Herto Müller sploh omenja Romunijo oziroma ali ni njena politizirana naracija o socialistični Romuniji tudi edina nagrajenkina vez z Romunijo; nadalje se v Romuniji, kjer tema obdobja ljudske demokracije Nicolaea Ceausescuja vendar ostaja nedorečena, sprašujejo, ali je prav, da se je Herta Müller (domnevno) do nagrade dokopala predvsem s svojim brezkompromisnim pisanjem o diktaturi, ne pa predvsem s svojim izpiljenim literarnim slogom. V Romuniji tako ne vedno, ali naj se nagrade Herte Müller veselijo ali pa naj jo pravzaprav zaničujejo, saj ne gre za proizvod njihove kulture, ampak za proizvod nemške kulture, ki se je okoristil z neslavno romunsko politično preteklostjo.
Müllerjeva nikoli ni izkusila političnega pregonaOglejmo si torej še nekaj komentarjev. Kot je to že skoraj pravilo v literarni srenji, so se tudi tokrat o svoji nagrajeni 'stanovski tovarišici' najbolj kritično izrekli literati. Najglasnejši je bil romunski pisatelj in kritik Ceausescujevega režima Paul Goma, ki je moral leta 1977 prav na pritisk režima zapustiti domovino. Goma meni, da nagrada za Herto Müller nima prav nobene zveze z romunsko kulturo, napačno pa se mu tudi zdi, da se Müllerjevo prikazuje kot pisateljico in pesnico, ki je doživela usodo politične azilantke, četudi že omenjeni publicist Cartianu pravi, da je Ceausescu Müllerjevo dobesedno prodal Nemčiji za nekaj tisoč mark. Goma vendar poudarja, da Herta Müller ""sama nikoli trdila, da je romunska pisateljica, ampak se je predstavljala kot pisateljica iz Banata. Poleg tega ni nikoli izkusila izgnanstva, saj jo je le Nemčija sprejela nazaj.""
Govor, kot da bi bila Nelson MandelaPodobno ključno vlogo Nemčije in njene kulture v pisanju in življenju Herte Müller poudarja tudi eden najvplivnejših romunskih novinarjev Cristian Tudor Popescu, ki pa obenem obžaluje, da so Müllerjevi nagrado za književnost podelili predvsem zaradi njenega političnega angažmaja: ""Spremljal sem tiskovno konferenco: Nenehno je govorila o diktaturi, in ne o literaturi. Kot da bi bila Nelson Mandela. Morda bi ji bolje 'pristajala' Nobelova nagrada za mir."" In prav zares je bil ta monolog Herte Müller zelo očitno pragmatično spolitiziran, saj bi se kot pozorna opazovalka vseh krivic prav gotovo lahko obregnila tudi v razmere v Nemčiji, ki za številne priseljence, ki ne uživajo privilegiranega statusa priseljencev iz nekdanjih nemških 'kulturnih kolonij', vendar ni vedno najboljši. Četudi o zatiranju seveda ne moremo govoriti.
Predvsem nagrada za celo EvropoNekateri v Romuniji pa so podelitev nagrade Müllerjevi vendar sprejeli kot nekaj, na kar lahko 'priklopijo' nacionalni ponos. Literarni kritik Nicolae Manolescu je zapisal: ""Gre za izjemen trenutek. Vesel sem za Romunijo in za Herto. Predvsem ko se ozremo na seznam kandidatov za nagrado, na katerem odkrijemo tudi Amosa Oza in Philipa Rotha, se zavemo, kaj ta nagrada pomeni. Lotila se je tem, ki so pomembne za obe deželi in tudi za celo Evropo."" O pomenu pisanja Herte Müller za celotno Evropo je spregovoril tudi filozof Andrei Plesu, ki tudi govori o tem, da je Nobelovo nagrado dobila Romunija.
""Že dolga leta nas je žalostilo, da do zdaj ni bilo še nobenega romunskega dobitnika Nobelove nagrade. Zdaj smo lahko mirni. Herta Müller sicer je nemška pisateljica, vendar izvira iz Romunije, njena dela pa predstavljajo del romunske in vzhodnoevropske zgodovine."" Podobno meni tudi predsednica romunskega kulturnega instituta Horia Roman Patapievici, ki vrednost pisanja Müllerjeve vidi predvsem v tem, da se loteva travm, ki jih še danes povzroča dediščina komunizma in vzhodnoevropskega totalitarizma, ki sta del kolektivnega spomina in zavedanja Evropejcev."
http://www.rtvslo.si/kultura/novice/wim-wenders-o-priseljencih-v-kalabriji/208684,azilant,311,"
					29. julij 2009 ob 08:29
					Catanzaro - MMC RTV SLO, STA","
M. K.
",Wim Wenders o priseljencih v Kalabriji,"V Kalabriji so posebej ponosni na svojo veliko gostoljubje do tujcev. Tokrat bodo z odprtimi rokami sprejeli nemškega filmarja Wima Wendersa.
Ta bo začel 7. septembra tam snemati film z naslovom The Flight, ki bo osvetljeval zgodbo priseljencev v tej deželi na jugu Italije. Da so na svoje gostoljubje Kalabrijci zares ponosni, pove tudi to, da je predsednik kalabrijske deželne vlade Agazio Loiero snemanje novega Wendersovega filma označil za »enega najpomembnejših dogodkov v njegovem mandatu.«
Gostoljublje imajo v genihKot še pravi, je Kalabrija že od 7. stoletja p. n. št. slovela po svoji gostoljubnosti do tujcev.""Gostoljubje je del naše kulture, je v naših genih,"" pravi Loiero in kot enega najslavnejših priseljencev izpostavlja grškega matematika Pitagoro. Ta je kot mladenič zapustil rodni otok Samos in se preselil v kalabrijsko mesto Crotone.
V filmu, ki ga bodo snemali v obmorskem mestecu Scilla v bližini mesta Reggio Calabria, bo Wenders segel desetletje nazaj. Zgodbo postavlja v mesta Badolato, Riace, Caulonia in Stignano, mesta, ki po besedah Loiera ""ne glede na levičarsko ali desničarsko vlado pričajo o tem, da je gostoljubje v Kalabriji stvar kulture.""
Kalabrija je prva italijanska dežela, ki je skušala z zakonodajo doseči integracijo priseljencev in azilantov, a je pri lokalnem prebivalstvu začel naraščati odklonilen odnos do njih, zato je bil učinek ravno nasproten.
O dečku, ki želi organizirati nogometno tekmoFilm se bo med drugim vrtel okoli zgodbe o dečku, ki želi organizirati nogometno tekmo, a mu ne uspe zbrati dovolj igralcev, ker si ljudje delo iščejo drugje. Župana mesta bo zaigral 78-letni Američan Ben Gazzara, igralca za dečka pa bodo poiskali med lokalnim prebivalstvom.
Campino kot fotografWenders bo septembra drugič Italijo porabil za kuliso svojih projektov. Leta 2008 je tam posnel Palermo Shooting, v katerem spoznamo uspešnega fotografa Finna, ki se odloči popolnoma prekiniti s preteklostjo. V glavni vlogi je zaigral Campino, morda bolj poznan kot pevec skupine Die Toten Hosen."
http://www.rtvslo.si/evropske-volitve/kdo-kako-in-zakaj-usmerja-delo-ep-ja/205190,azilant,902,"
					13. junij 2009 ob 11:36
					Ljubljana - MMC RTV SLO",None,"Kdo, kako in zakaj usmerja delo EP-ja? ","V novem Evropskem parlamentu bo sedelo 736 poslancev. Večina bo razporejena v sedem političnih skupin, 91 pa jih bo neodvisnih.
Ker Slovenci ne veljamo za najboljše poznavalce evropske politike, ki se v veliki meri kroji prav v EP-ju, predstavitev političnih skupin in t. i. skupine drugih, torej neodvisnih poslancev, gotovo ne bo odveč.
Skupina Evropske ljudske stranke (Krščanskih demokratov) in Evropskih demokratovV sedmem sklicu EP-ja bo znova najmočnejša desnica, zastopana predvsem v skupini Evropske ljudske stranke in Evropskih demokratov (EPP-ED). EPP-ED, ki v Bruslju in Strasbourgu nad drugimi prevladuje že vse od leta 1999, združuje krščanske demokrate, konservativce in druge sredinske in desnosredinske politične sile iz vseh držav članic EU-ja. Skupina je bila ustanovljena junija 1953 kot skupina krščanskih demokratov v okviru Enotne skupščine Evropske skupnosti za premog in jeklo in je odigrala osrednjo vlogo v vseh razvojnih stopnjah EU-ja, od njegovih začetkov pa vse do danes.
Glavna cilja skupine sta, tako piše na njeni spletni strani, nasprotovanje političnim prioritetam levice v Evropi in prizadevanje za bolj konkurenčno in demokratično Evropo, bližjo državljanom.
Skupina socialdemokratov v Evropskem parlamentuDruga največja bo tudi v novem mandatu ostala skupina Socialdemokratov v EP-ju (PES), ki združuje evropske socialistične, socialdemokratske in laburistične stranke iz sedemindvajseterice, Evrope in Norveške ter pridruženih članic in opazovalk. Tudi zametke PES-a zasledimo že v letu 1953, ko se je 23 socialdemokratskih predstavnikov v 78-članskem Skupnem svetu Evropske skupnosti za premog in železo odločilo za usklajeno delovanje in glasovanje in s tem namenom v Luksemburgu ustanovilo koordincijsko telo in sekretariat.
Dozdajšnji predstavniki skupine poudarjajo, da cilje prvotnega skupnega programa med njihovimi prioritetami najdemo tudi danes. To so univerzalna pravica do dostojnega dela, odprava vsakršnih diskriminacij, zagotavljanje miru in stabilnosti, ohranjanje okolja in skrb za zdravje ljudi, poleg tega pa še spreminjanje EU-ja v smeri večje demokratičnosti in transparentnosti.
Skupina zavezništva liberalcev in demokratov za EvropoGlede na to, da so se na volitvah za EPP in PES uvrstili liberalci, bo uspešno zastopana tudi skupina Zavezništvo liberalcev in demokratov za Evropo (ALDE). Skupina je nastala poleti 2004 z združitvijo Evropske liberalne demokratske in reformistične stranke ter Evropske demokratske stranke. Socialno naravnani liberalci so pri tem združili moči z demokrati, oprtimi na krščanskosocialne evropske tradicije.
Temeljno poslanstvo skupine je sprostiti polno zmogljivost Unije in vseh njenih prebivalcev na temeljnih načelih svobode, demokracije, prava, spoštovanja človekovih pravic, svobodnem podjetništvu in enakih možnostih.
Skupina Zelenih/Evropske svobodne zvezeGlede na bruseljske projekcije bo četrta največja politična skupina Zelenih/Evropske svobodne zveze (Zeleni/EFA). Po novem jo bo zastopalo več poslancev kot v prejšnjem mandatu in bo tako po velikosti napredovala po lestvici navzgor. Parlamentarna skupina je sicer nastala leta 1999, sestavljajo pa jo predstavniki Zelenih ter predstavniki narodov, ki nimajo lastne države.
Zeleni/EFA svoje osrednje poslanstvo vidijo v prizadevanju za spoštovanje temeljnih človekovih pravic in za okolijsko ozaveščenost. Doseči želijo poglobitev demokracije z decentralizacijo in neposredno udeleženostjo ljudi pri odločanju o vprašanjih, ki jih zadevajo. V tem smislu si prizadevajo, da bi bila Evropska komisija v vsem odgovorna EP-ju. Po njihovem mnenju bi bila potrebna tudi preusmeritev EU-ja, ki je trenutno prezaposlen z gospodarskimi vprašanji, zapostavljene pa so družbene, kulturne in ekološke vrednote.
Skupina združenje za Evropo narodovSledi skupina Združenje za Evropo narodov (UEN), ki bo, kot kaže, po številu svojih predstavnikov nazadovala. UEN vključuje evropske desničarske stranke, njeno ideologijo pa se opredeljuje kot nacionalistično-konservativno, čeprav se stranke znotraj nje po usmerjenosti vendarle nekoliko razlikujejo, kar povzroča precej trenj in nesoglasij.
UEN poudarja individualnost človeka, zavzema pa se predvsem za ohranjanje kulturne in jezikovne raznolikosti. Ob tem velik pomen pripisuje tudi tradiciji, družini kot središču družbe, svetosti življenja in državi blaginje.
Konfederalna skupina Evropske združene levice - Zelene nordijske leviceŠesto mesto bo glede na število poslanskih sedežev zadržala Konfederalna skupina združene levice/Nordijska zelena levica (GUE/NGL), ki združuje levo usmerjene stranke, tradicionalne komunistične stranke, reformirane stranke in združene levičarske skupine. V okviru skupine deluje tudi Nordijska zelena levica, ki je posebna skupina skandinavskih strank.
GUE/NGL sicer podpira evropsko integracijo, a v drugačni obliki, kot jo vodi EU. Med najbolj pereča vprašanja uvršča problematiko nezaposlenosti, zmanjševanje pravic delavcev, (ne)spoštovanje okolijskih vrednot in politiko do azilantov. Evropa bi namreč morala po mnenju predstavnikov te politične skupine postati družba, v kateri se uveljavljajo enake pravice za vse državljane na vseh ravneh družbenega in političnega življenja, ter družba, ki skrbi tudi za priseljence iz drugih držav, ki so v povezavo prišli, da bi ubežali revščini v svojih državah.
Skupina Neodvisnost/DemokracijaNa repu se bo znova znašla skupina Neodvisnost/Demokracija (IND/DEM). IND/DEM združuje evroskeptike, kritike EU-ja in evrorealiste. Kot svoj glavni cilj so si njeni dozdajšnji predstavniki zastavili zavrnitev pogodbe, ki naj bi postala evropska ustava, in nasprotovanje vsem oblikam centralizma.
Prepričani so, da demokracijo lahko zakonito uveljavljamo le znotraj nacionalnih držav in parlamentov. Po njihovem mnenju evropskega naroda ni in zato ostro nasprotujejo vsaki evropski ustavi, ker bi ta še poslabšala trenutno centralistično ureditev EU-ja. V skladu s tem predlagajo, da se vsak narod EU-ja na referendumu v svoji državi ločeno izreče o pogodbi, kot je na primer Lizbonska.
Neodvisni poslanciSkupina drugih oziroma neodvisnih evropskih poslancev se je v primerjavi s prejšnjim mandatom bistveno povečala in vključuje tudi skrajne desničarje, ki so se letos precej okrepili in so večinoma nakazali, da se ne bodo povezovali z drugimi političnimi skupinami.
Novoizvoljeni Evropski parlament se bo na svoji prvi seji sestal sredi julija v Strasbourgu. V novi sestavi bo imel 736 poslancev, če bo začela veljati Lizbonska pogodba, pa se bo njihovo število povečalo na 754.
Viri:MMC RTV SlovenijaSTA
Marjetka Naredmarjetka.nared@rtvslo.si"
http://www.rtvslo.si/svet/zda-ocenile-izpostavljenost-teroristom/95526,azilant,305,"
					26. december 2008 ob 08:56
					New York - MMC RTV SLO, STA",None,ZDA ocenile izpostavljenost teroristom,"Do leta 2013 največjo varnostno grožnjo ZDA predstavlja orožje za množično uničevanje, a je tak napad najmanj verjeten.
To kaže ocena varnosti, ki jo je pripravilo ministrstvo za domovinsko varnost. V poročilu na 38 straneh, ki je namenjeno ameriškim policijskim agencijam, obveščevalcem in podjetjem pravijo, da bodo grožnje še naprej izhajale iz nestabilnega položaja na Bližnjem vzhodu in v Afriki. Nadaljevali se bodo tudi izzivi glede varnosti na mejah, teroristi pa naj bi bili sčasoma vse bolj usposobljeni za napade na svetovni splet.
Teroristične mreže, najbolj znana med njimi je Al Kaida, naj še ne bi imele tehničnih zmogljivosti za napade z orožjem za množično uničevanje, največjo skrb pa vzbuja grožnja napadov z biološkim orožjem. Teroristi bi tak napad lahko izpeljali, če bi prej tako orožje ukradli, napad pa bi lahko imel hude gospodarske posledice za ZDA.
V poročilu tudi piše, da teroristi še naprej skušajo v ZDA pretihotapiti svoje operativce, ki naj bi se poskušali predstavljati za begunce, izkoriščali pa naj bi tudi programe, kot je visa waiver, ki dovoljujejo kratke obiske v ZDA brez vizumov.
Povečanje priseljevanja v ZDAPovečalo naj bi se tudi ilegalno priseljevanje v ZDA, razlog pa so vse ostrejši ukrepi glede podeljevanja azila v Evropi. V naslednjih petih letih v ZDA pričakujejo večje število azilantov iz Iraka, Sudana in Somalije, pa tudi iz Pakistana, Afganistana in Bangladeša.
Teroristi bodo v prihodnosti ""mučenike"" novačili kar prek spleta, Al Kaida pa naj bi merila tudi na napade prek medmrežja za prizadejanje gospodarske škode. Tak napad naj ne bi bil med najbolj privlačnimi za omenjeno teroristično mrežo.
Grožnja tudi ""lokalni teroristi""Ministrstvo za domovinsko varnost ocenjuje, da ne spijo niti domači teroristi, ki naj bi v prihodnjih letih povečali svoje dejavnosti. Med njimi so predvsem radikalne skupine za pravice živali in za zaščito okolja, ki naj bi nadaljevale požiganja in bombne napade.
M. R."
http://www.rtvslo.si/sport/preostali-sporti/z-znanimi-slovenci-bosta-brcala-blaz-in-gasper/124985,azilant,255,"
					18. september 2008 ob 14:32
					Ljubljana - MMC RTV SLO",None,Z znanimi Slovenci bosta brcala Blaž in Gašper,"Zavod za fair play in strpnost v športu drugo leto zaporedoma organizira edinstveno športno-družabno prireditev. Končana je tudi nagradna igra.
Prireditev bo združila tri pomembne dneve: svetovni dan srca, svetovni dan miru in mednarodni dan FIFA fair playa. Dogodek s simbolnim naslovom ""Srce športa – dan fair playa"" bo v nedeljo, 21.septembra, med 11. in 17.uro različnim akterjem omogočil druženje skozi šport, zabavo in izobraževanje. V sklopu priprav na to prireditev boste gostitelju ZŠD Slovan in MOL pomagali obnoviti del športnega kompleksa.
Na športno-kulturno obarvanem dogodku se nam bodo dejavno pridružili predstavniki različnih družbenih skupin, ki so tako ali drugače povezane z zdravjem srca, mirom in fair playem. Pričakujemo sodelovanje: zdravnikov, vrhunskih športnikov zaposlenih v Slovenski vojski in Slovenski policiji, športnih novinarjev, oseb z motnjo v duševnem razvoju (Specialna olimpijada Slovenije), nogometnih sodnikov, trenerjev, azilantov, profesorjev s Fakultete za šport, naj slovensko nogometno družino ter mladih članov Otroške nogometne šole Ljubljana in njihovih staršev.
Prireditev bomo končali z tradicionalno revijalno tekmo na osrednjem nogometnem igrišču, ki se bo začela ob 16. uri. Nastopili bosta ekipi Znanih Slovencev in Nogometne družine (predstavnikov vseh zgoraj naštetih skupin).
Z Znanimi Slovenci bosta brcala tudi Blaž Zakotnik in Gašper Zupan, srečna nagrajenca naše nagradne igre, ki sta pravilno odogvorila na vprašanje, kolikokrat je bil že izveden dogodek ""Srce športa - dan fair playa"". Pravilen odgovor je enkrat.
Ob slabem vremenu oziroma dežju se celotno dogajanje v povezavi z nogometom prestavi v dvorano na Kodeljevem, druge spremljevalne dejavnosti pa se preselijo v veliki telovadnici na Fakulteti za šport.
R. K."
http://www.rtvslo.si/sport/ne-prezrite/zaigrajte-z-znanimi-slovenci/124881,azilant,290,"
					11. september 2008 ob 10:58
					Ljubljana - MMC RTV SLO",None,Zaigrajte z znanimi Slovenci,"Zavod za fair play in strpnost v športu drugo leto zapored organizira edinstveno športno-družabno prireditev. V nogometni tekmi lahko z znanimi Slovenci zaigrate tudi vi.
Prireditev bo združila tri pomembne dneve: svetovni dan srca, svetovni dan miru in mednarodni dan FIFA fair playa. Dogodek s simbolnim naslovom ""Srce športa – dan fair playa"" bo v nedeljo, 21.septembra, med 11. in 17.uro različnim akterjem omogočil druženje skozi šport, zabavo in izobraževanje. V sklopu priprav na to prireditev boste gostitelju ZŠD Slovan in MOL pomagali obnoviti del športnega kompleksa.
Na športno-kulturno obarvanem dogodku se nam bodo aktivno pridružili predstavniki različnih družbenih skupin, ki so tako ali drugače povezane z zdravjem srca, mirom in fair playem. Pričakujemo sodelovanje: zdravnikov, vrhunskih športnikov zaposlenih v Slovenski vojski in Slovenski policiji, športnih novinarjev, oseb z motnjo v duševnem razvoju (Specialna olimpijada Slovenije), nogometnih sodnikov, trenerjev, azilantov, profesorjev s Fakultete za šport, naj slovensko nogometno družino ter mladih članov Otroške nogometne šole Ljubljana in njihovih staršev.
Prireditev bomo končali z tradicionalno revijalno tekmo na osrednjem nogometnem igrišču, ki se bo začela ob 16. uri. Nastopili bosta ekipi Znanih Slovencev in Nogometne družine (predstavnikov vseh zgoraj naštetih skupin).
Z znanimi Slovenci se na nogometni zelenici lahko pomerite tudi vi. V boben za žreb, iz katerega bomo potegnili dva srečneža, lahko pridete, če pravilno odgovorite na naslednje vprašanje.
Kolikokrat je bi že izveden dogodek ""SRCE ŠPORTA - dan fair playa"":a) 5xb) nikolic) 3xd) 1x
Pravilne odgovore pošljite na e-naslov - mmc-sport@rtvslo.si. Zraven pripišite še naslov in telefonsko številko. Nagradna igra bo potekala do četrtka do 14. ure.
Ob slabem vremenu oziroma dežju se celotno dogajanje v povezavi z nogometom prestavi v dvorano na Kodeljevem, druge spremljevalne dejavnosti pa se preselijo v veliki telovadnici na Fakulteti za šport.
R. K."
http://www.rtvslo.si/slovenija/akademiki-proti-kaznim-za-azilante/86248,azilant,321,"
					14. april 2008 ob 19:28
					Ljubljana - MMC RTV SLO",None,Akademiki proti kaznim za azilante,"Skupina akademikov je napisala pismo, v katerem protestirajo proti kaznovanju prosilcev za azil, ker so spregovorili o razmerah v azilnem domu.
Kot so zapisali v protestnem pismu, naslovljenem na administracijo azilnega doma na Viču in na ministrstvo za notranje zadeve, se je skupina prosilcev za azil, ki so nastanjeni v azilnem domu na Viču odločila, da slovenski javnosti spregovori o pritiskih na prosilce za azil, negotovosti, v kateri živijo ipd. Javno izpostavljeni prosilci za azil so nato nenadoma začeli prejemati negativne odločbe, s katerimi so bile zavrnjene njihove prošnje za azil.
Vse kaže, pravijo, da so negativne odločbe način kaznovanja zaradi uresničevanja univerzalne pravice do svobodnega izražanja in združevanja. Podpisniki pisma menijo, da želijo v administraciji doma s tem zastrašiti vse ostale prosilce za azil, ki bi si potencialno drznili razkriti nečloveško delovanje azilne ureditve.
Pismo je podpisalo 50 akademikovPod pismo, v katerem zahtevajo tudi revizijo postopkov, se je podpisalo 50 akademikov in predstavnikov civilne družbe. Med njimi tudi Andrej Kurnik iz Centra za kritično politologijo na FDV-ju, odgovorna urednica Časopisa za kritiko znanosti Barbara Beznec, predstojnik Centra za kritično politologijo na FDV-ju Andrej A. Lukšič, še pet profesorjev na FDV-ju, šest sodelavcev pri Časopisu za kritiko znanosti, deset profesorjev na Fakulteti za socialno delo in drugi.
MNZ vse trditve ostro zavračaZ ministrstva za notranje zadeve pa so sporočili, da ostro in v celoti zavračajo vse trditve, in pravijo, da ""prosilci, ki so kadar koli javno in kritično spregovorili, niso nikoli bili zaradi tega kakor koli kaznovani, še posebej pa ne 'deportirani' in 'repatriirani'"".
Azilni dom obiskala Majda ŠircaPrebivalce azilnega doma pa je obiskala tudi poslanka Zaresa Majda Širca, ki je med obiskom izvedela, da postopki za azil, ki jih proti prosilcem vodijo slovenski organi, ne rešujejo njihovih težav. Svoje izkušnje v samih postopkih razumejo kot diskriminatorne in kot igranje z njihovimi usodami. Prebivalci azila ""se ne pritožujejo nad standardom v azilu, motijo pa jih azilni postopki"", je še povedala Širca."
http://www.rtvslo.si/crna-kronika/policija-potrdila-uporabo-sredstev-prisile/85005,azilant,285,"
					21. marec 2008 ob 14:35,zadnji poseg: 21. marec 2008 ob 16:00
					Ljubljana - MMC RTV SLO",None,Policija potrdila uporabo sredstev prisile,"Z ljubljanske policijske uprave so sporočili, da so zoper prosilca za azil, ki sta se stepla v soboto zjutraj, res uporabili prisilna sredstva.
Kot je za MMC sporočila tiskovna predstavnica uprave, Martina Gramec, so bili policisti o dogajanju obveščeni okoli šeste ure zjutraj. Moška naj bi se pod vplivom alkohola sprla in stepla. Varnostnik je posredoval, vendar se kljub temu nista pomirila, zato je enemu izmed njiju vzel nož, ki ga je držal v roki in poklical policijo.
PU Ljubljana: Pijača je bila ves čas na voljoPo njenem prihodu sta se moška policistom uprla, še navaja Gramčeva, zato so proti njima ustrezno ukrepali, vendar naj bi bil le en lažje poškodovan, a je zavrnil zdravniško pomoč, kar je v nasprotju z navedbami poškodovanega prosilca za azil, ki trdi, da je zdravniško pomoč poiskal na urgenci.
Na policiji prav tako zanikajo, da naj prosilcema za azil med pridržanjem ne bi nudili niti vode, kot so včeraj sporočili iz organizacije Škuc-LL, o čemer smo že poročali. Kot je razložila Gramčeva, je v sobi za pridržanje ves čas na voljo tekoča voda, ker pa sta bila moška pod vplivom alkohola, jima niso ponudili hrane zaradi varnostnih razlogov kot preprečitev slabosti in bruhanja.
Pritožba zaradi grobega ravnanjaMoški, ki trditi, da so varnostniki in policisti z njim ravnali dosti bolj grobo, je še povedal, da mu niso zagotovili zagovornika, čeprav je zanj zaprosil, to pa Gramčeva zanika. Prav tako prosilca za azil še trdita, da sta bila deležna homofobnih in rasističnih žaljivk, zaradi dogodka sta se že pritožila. Tiskovna predstanica na notranjem ministrstvu Vesna Mirtič je za MMC potrdila, da sta prosilca za azil na Sektor za azil naslovila pisno pritožbo in so jo v reševanje že odstopili pristojnim službam."
http://www.rtvslo.si/crna-kronika/hudo-nasilje-v-azilnem-domu-vic/84958,azilant,215,"
					20. marec 2008 ob 21:41
					Ljubljana - MMC RTV SLO",None,Hudo nasilje v Azilnem domu Vič?,"Iz organizacije ŠKUC-LL so sporočili, da naj bi varnostnik in dva policista huje fizično obračunala s prebivalcema Azilnega doma Vič.
Kot je v svojem pričevanju zapisal eden od azilantov albanske narodnosti, naj bi do nasilnega dogodka prišlo 15. 3., ko se je zjutraj vrnil v azilni dom, kjer se ju je s sostanovalcem fizično lotil varnostnik, nato pa na pomoč poklical še policista. Do tega naj bi prišlo brez jasnega vzroka, varnostnik naj bi ju pred tem opozoril le, da se preglasno pogovarjata.
""
Letele"" naj bi homofobne in rasistične žaljivkeAzilanta naj bi nato dva policista in varnostnik huje pretepli, deležna pa naj bi bila tudi homofobnih in rastističnih žaljivk. Eden od njiju naj bi brez hrane in vode prebil dan na policijski postaji Moste. Kot še poroča azilant, ki želi ostati anonimen, mu zagovornika niso omogočili, čeprav je zanj prosil. Zaradi poškodb naj bi pomoč iskal celo na urgenci.
Policiji dogodek neznanKot je za MMC povedala Tatjana Greif, ŠKUC-LL, je azilant že vložil pritožbe na MNZ-ju, Sektor za azil, na generalnega direktorja Policije in na Policijsko upravo Ljubljana. To naj bi se zgodilo že v sredo, toda na Policijski upravi Ljubljana so za MMC dejali, da o tem ne vedo ničesar. Greifova je dejala, da so v azilnem domu pošto že prejeli.
E. S."
http://www.rtvslo.si/slovenija/rog-krsenje-pravic-v-azilnem-domu/83583,azilant,497,"
					20. februar 2008 ob 16:15,zadnji poseg: 20. februar 2008 ob 18:21
					Ljubljana - MMC RTV SLO",None,Rog: Kršenje pravic v azilnem domu,"Socialni center Rog je pozval, da je treba ukrepati glede stanja v azilnem domu v Ljubljani, kjer sta si pred kratkim moška prerezala žile.
Kot so razložili Rogovci, naj bi v azilnem domu prihajalo do kršenja človekovih pravic. Opozarjajo, da je azil prostor ogrožanja, in ne zaščite ljudi. Aktivistka Aigul Hakimova je na tiskovni konferenci izrazila prepričanje, da se z azilanti ravna nehumano, upiranje med njimi je vse pogostejše, vlada pa sprejema zakone, namenjene ukinitvi azila.
Hakimova ostra do osebja azilaHakimova je povedala, da je hišni red v azilnem domu izredno strog in nehuman, za takšne razmere pa naj bi bili odgovorni predvsem zaposleni v azilnem domu. Opozorila je tudi na institucionalno nasilje. Vzrok za vedno slabše stanje v ljubljanskem, pa tudi drugih azilih, naj bi bil odraz azilske politike v EU-ju, katere namen je zmanjšati število prosilcev za azil, zato te ustanove ne nudijo več zaščite.
Na ponovno opozarjanje o stanju so se v Rogu odločili potem, ko sta se pred desetimi dnevi v jedilnici doma samopoškodovala dva ruska azilanta. Po oskrbi v kliničnem centru sta začela tudi gladovno stavkati, stavka pa še traja. Po besedah Hakimove sta se tako odločila, ker so ju v azilnem domu zaprli na oddelek za omejeno gibanje. Aktivistka je pri tem še opozorila, da Rusa v postopku nista dobila prevajalca. Čeprav je to poleg pravne pomoči nudeno po zakonu, se ne izvaja dosledno.
Kopše zavrača očitkeMedtem je vodja sektorja za azil na MNZ Tonček Kopše prepričan, da je glede samopoškodovanja obeh moških osebje delovalo v skladu z zakonom. Moška naj bi namestili na zaprti oddelek zaradi suma, da zlorabljala azilni postopek, ker sta dvema organoma dala različni izjavi in nimata identifikacije. Prav tako naj bi se v vsakem primeru izvajali ponujena pravna pomoč in prevajanje, pred kratkim pa so sprejeli nov zakon o mednarodni zaščiti, ki področje azila ureja po višjih standardih, kot jih je zakon o azilu.
Podobno je povedala tudi vodja azilnega doma Katarina Štrukelj. V domu si po njenih besedah prizadevajo za kakovostno preživaljanje časa prosilcev, organizirajo prostočasne dejavnosti in delavnice, otroci pa obiskujejo šolo. Kot osnovne pravice, ki jih nudijo prosilcem za azil, je navedla pravico do dela, zdravstvene oskrbe, hrane in obleke.
MNZ: Rogovci so izrekli več neresnicNazadnje so se odzvali tudi na ministrstvu za notranje zadeve. Rogovci naj bi po besedah ministrstva na tiskovni konferenci izrekli kar nekaj neresnic in neutemeljenih očitkov. Tako ministrstvo navaja, da sta Rusa dobila pravajalca, ki jima je razložil potek dogajanja in postopkov. Kot je že povedal Kopše, so ju v oddelek za omejeno gibanje nastanili, ker sta podala različni izjavi, s čimer se azilanta nista strinjala, od samopoškodovanja in začetka gladovne stavke naj bi ju tudi včekrat obiskal zdravnik, a pomoč zavračata.
Ministrstvo še zavrača, da naj bi v azilu zavračali donacije (kar so Rogovci povedali na tiskovni konferenci), da se s prosilci za azil ravna nehumano, se jim omejujeje svobodo gibanja in izražanja. Na MNZ-ju naj bi želeli vsem azilantom zagotoviti čisto, varno, strpno in urejeno okolje."
http://www.rtvslo.si/slovenija/sprejeta-zakona-o-trgovini-in-mednarodni-zasciti/79462,azilant,503,"
					21. november 2007 ob 14:01
					Ljubljana - MMC RTV SLO, STA",None,Sprejeta zakona o trgovini in mednarodni zaščiti,"Stranke niso dosegle soglasja v razpravi o deregulaciji poklica trgovca, prenovljeni zakon o trgovini pa je DZ vseeno sprejel.
Napovedana deregulacija poklica je najbolj motila LDS, Zares in SNS, saj naj bi med drugim vodila v znižanje strokovnosti in kvalifikacije prodajalcev. NSi, SLS in SDS so zakon podprle brez zadržkov, saj naj bi deregulacija trgovcem omogočila, da si izberejo primeren kader. SD in DeSUS zakonu kljub nekaterim zadržkom nista nasprotovala, najbolj pa ju je motilo nižanje poklicnih standardov.
Žepnine za azilantePoslanci so sprejeli tudi o zakon o mednarodni zaščiti, del katerega je tudi žepnina za azilante. Gre za denarni dodatek, ki ga bodo prejele osebe, ki bodo v Sloveniji zaprosile za azil in bo tem ljudem pomagal, da normalno delujejo tudi zunaj azilnega doma, je pojasnila predlagateljica dopolnila Breda Pečan (SD).
Nekateri poslanci so ""žepnini za azilante"" ostro nasprotovali. Dimitrij Kovačič (SDS) je dejal, da denarna pomoč ni potrebna, Srečko Prijatelj (SNS) pa, da država nima denarja za lastne ljudi, kaj šele za tujce.
Pomoč ažurnosti volilnih imenikovPoslanci niso imeli večjih pripomb na novelo zakona o prijavi stalnega prebivališča. Novosti bodo diplomatsko-konzularnim predstavništvom omogočile vnos stalnih naslovov državljanov, ki živijo v tujini, kar bo omogočilo ažurnost in preglednost volilnih imenikov. Novela tudi omogoča, da državljani prijavo ali odjavo stalnega ali začasnega bivališča opravijo kjer koli v Sloveniji.
Šibka definicija sovražnega govoraPoslanci pa niso sprejeli novele kazenskega zakonika, ki po predlogu Majde Širca (Zares) širše opredeljuje t. i. sovražni govor. Novele niso podprli v SDS-u, ker menijo, da je definicija dejanja premalo natančna, kar bi lahko vodilo v zlorabe. Poslanka Darja Lavtižar Bebler (SD) pa je dejala, da je predlog že zastarel, zato ga ravno tako niso podprli. Predlagajo, da se sovražni govor opredeli na sodoben način, kot to priporoča EU.
Novela zakona o šolstvu je neusklajenaKot je znano, je šolski minister Zver v torek vložil predlog nove šolske novele. SNS je prehitel vlado in tudi sam v DZ vložil šolsko novelo, ki jo bo moral DZ zato obravnavati prednostno. Ob tem pa v SNS-u in SD-ju opozarjajo, da je vladna novela še vedno neusklajena.
Pred vložitvijo novele nujen posvetVodja poslanske skupine SD-ja Miran Potrč je pojasnil, da je stranka pričakovala, da bo vlada novelo v parlament vložila po posvetovanju s socialnimi partnerji, stroko, civilno družbo in z opozicijo.Poslanka SD-ja Majda Potrata pa je dodala, da vladna novela zakona sicer črta člene, ki se nanašajo na organizacijo centrov ter financiranje zasebnih šol, a ne vključuje rešitev, ki so jih predlagali z vloženimi dopolnili. Dodane pa so bile tudi druge vsebinske spremembe, ki po njenem mnenju niso sprejemljive.
Tudi v poslanski skupini Zares menijo, da se je minister Zver izognil usklajevanju in pričakujejo, da bo odprl javno razpravo ter upošteval pripombe strokovne javnosti, sindikatov in opozicije.
SNS z novelo želi zaščititi otrokeSNS je v parlament po skrajšanem postopku vložil novelo, s katero želijo zaščititi otroke pred storilci t. i. pedofilskih kaznivih dejanj. V skladu z novelo so sodišča obvezana, da pravnomočno sodno odločbo vročijo vzgojno-izobraževalnemu zavodu, v katerem je obsojenec zaposlen oziroma opravlja svoje delo."
http://www.rtvslo.si/znanost-in-tehnologija/sporna-igra-le-na-prodajne-police/75544,azilant,87,"
					27. avgust 2007 ob 13:55
					San Francisco - MMC RTV SLO",None,Sporna igra le na prodajne police,"Potem ko so ustvarjalci spremenili izredno kruto računalniško igro Manhunt 2, so jim v ZDA le dovolili prodajo.
Sporno igro, v kateri ponoreli pobegli azilant kruto pobija sovražnike, so ameriške oblasti prepovedale, vendar so po spremembi dovolile njeno prodajo za igralce, ki so starejši od 17 let. Prej je bila igra dostopna samo odraslim igralcem. Manhunt 2 bo tako na prodajne police prišel na letošnjo noč čarovnic.
Spremenjeno igro bo mogoče igrati tudi na igralnih konzolah Microsofta, Sonyja in Nintenda, kar prej ni bilo mogoče.
C. R."
http://www.rtvslo.si/slovenija/pomoc-beguncem-pri-vkljucevanju/72679,azilant,527,"
					20. junij 2007 ob 13:26
					Ljubljana - MMC RTV SLO",None,Pomoč beguncem pri vključevanju,"V Sloveniji je 119 ljudi, ki imajo status begunca, od osamosvojitve do danes pa jih je za politično zatočišče zaprosilo 17.000.
Jurij Zaletel, vodja oddelka za integracijo beguncev in tujcev na MNZ-ju, je za MMC povedal, da se pripravljajo akti, ki bodo skrb za vključitev beguncev prenesli na pokrajine, torej lokalne skupnosti, kot je to urejeno v Evropi. Zdaj zanje ob pomoči nevladnih organizacij skrbi MNZ. Begunec dobi osebnega svetovalca, ki mu pomaga pri vključevanju v skupnost. Beguncu pomaga pri izdelavi integracijskega načrta, ki ga begunec na podlagi dogovora sklene z Ministrstvom za notranje zadeve. Integracijski načrt zajema 400 ur učenja slovenskega jezika, spoznavanje kulturne in politične ureditve Slovenije, možnosti izobraževanja in zaposlovanja.
Težave pri iskanju stanovanjaPo pridobitvi statusa begunca oseba izgubi vse azilantske pravice in se mora iz azilnega doma izseliti. Obenem pridobi pravico do stalnega bivanja v državi in s tem tudi pravice do zaposlovanja, zdravstvenega varstva in izobraževanja. Na ministrstvu so povedali, da se begunci soočajo s precejšnjimi težavami, saj najemodajalci pogosto ne želijo sklepati najemnih pogodb, vnaprej zahtevajo varščino v višini nekaj mesečnih najemnin, višine najemnin, zlasti v Ljubljani, pa pogosto tudi presegajo denarno nadomestilo, ki ga prejemajo begunci.
Zato je MNZ pristopil k projektu Integracijske hiše, ki beguncu nudi začasno, brezplačno bivanje. S tem želi ministrstvo v začetnem obdobju begunce razbremeniti težav, povezanih z iskanjem zasebne nastanitve ter jim omogočiti osredotočanje na urejanje dokumentov, učenje slovenskega jezika, vključitev v sistem zdravstvenega in socialnega varstva ter iskanje dela oziroma zaposlitve.
Integracijska hišaV Ljubljani že deluje ena integracijska hiša, v Mostah. V hiši lahko biva od 12 do 15 oseb, v njej pa so tri stanovanja. Hišo so odprli pred dobrim mesecem, v njej pa trenutno biva štiričlanska družina. Begunci lahko v hiši stanujejo eno leto in se v tem času naučijo slovenskega jezika, uredijo zdravstveno zavarovanje, vključijo otroke v šolski sistem in si poiščejo zaposlitev in prostor za bivanje. Avgusta bodo predvidoma odprli tudi integracijsko hišo v Mariboru. V njej bo lahko bivalo do 40 oseb.
Tri leta pravice do prejemanja denarne pomočiBegunec se sam odloči, ali bo čas privajanja preživel v integracijski hiši, ali pa si bo poiskal prostor za bivanje. V tem primeru lahko tri leta prejema denarno pomoč. Ta se določa po cenzusu, ki je vezan na osnovni znesek minimalnega dohodka. Štiričlanska družina brez dohodkov tako prejeme 360 evrov na mesec in jih prejema tri leta. Pravica do prejema denarja preneha, če se oseba zaposli in pridobi lasten dohodek.
Zaletel je zavrnil skrb nevladnih organizacij, da je lani status begunca dobila le ena oseba, in dejal, da je bilo teh oseb osem, število beguncev po Evropi pa upada. Vzroke za to vidi v izboljšanju razmer, poleg tega pa je poudaril, da lahko status begunca dobijo le tiste osebe, ki izpolnjujejo pogoje, ki jih določa Ženevska konvencija.
Največ prošenj za azil je bilo leta 2000Med 17.235 osebami, ki so od osamosvojitve pa do danes zaprosile za azil v Sloveniji, je bilo največ iranskih državljanov (6.502), sledijo državljani Srbije in Črne gore (2.700), Turčije (2.311), Iraka (1.113), Bosne in Hercegovine (583), Bangledeša (517), Albanije (399) ... Status begunca so podelili 157 osebam, od teh jih je 33 že dobilo državljanstvo.
Aleksandra Kerin-Kovač"
http://www.rtvslo.si/slovenija/hrvaska-slovenec-ni-dobil-azila/67417,azilant,162,"
					23. februar 2007 ob 10:56
					Zagreb - MMC RTV SLO",None,Hrvaška: Slovenec ni dobil azila,"Slovenski državljan, ki je zaradi ksenofobije v Sloveniji in strahu za lastno prihodnost zaprosil za azil na Hrvaškem, tega ni dobil.
Hrvaške oblasti so 42-letnemu Slovencu prošnjo za azil zavrnile pretekli mesec, njegove prošnje pa potem tudi ni sprejel odbor hrvaške vlade, ki obravnava prošnje prosilcev za politično zatočišče.
Slovenec, ki ga hrvaški mediji imenujejo Anton, je v prošnji zapisal, da je raven ksenofobije nekaterih političnih struktur v Sloveniji, kjer je bil rojen, nevzdržna. Med primeri ksenofobije je omenjal tudi kršitve človekovih pravic romske družine Strojan in izbrisanih. Kršitve človekovih pravic naj bi kritiziral tudi v svojih besedilih, ki naj bi bila objavljena v slovenskem tisku.
Anton še ni sprožil upravnega postopka na hrvaškem upravnem sodišču, kar je ena od možnosti za pridobitev azila, prostovoljno pa je tudi zapustil center za prosilce azila v Kutini in se vrnil v domovino.
Anton je sicer po poklicu ključavničar, njegovi starši pa so za hrvaški časopis Novi list povedali, da zdaj dela kot voznik tovornjaka."
http://www.rtvslo.si/svet/slovenec-isce-azil-na-hrvaskem/63656,azilant,159,"
					30. november 2006 ob 12:51
					Zagreb - MMC RTV SLO, STA",None,Slovenec išče azil na Hrvaškem,"Zaradi ksenofobije v Sloveniji in strahu za lastno prihodnost je za azil na Hrvaškem zaprosil 42-letni Ljubljančan.
Ljubljančan, po poklicu ključavničar, upa, da bo na Hrvaškem postal nov človek. ""Po narodnosti sem Slovenec, a je raven ksenofobije v nekaterih političnih strukturah v Sloveniji nevzdržna,"" je za Novi list povedal Ljubljančan, ki je ogorčen nad kršenjem človekovih pravic Romov in izbrisanih v Sloveniji.
Ljubljančan je pojasnil, da je že javno kritiziral kršenje človekovih pravic v Sloveniji in da se je moral zaradi tega spopasti z nacionalisti in religijo, ter da so ga začeli preganjati policija in pravosodni organi. Ko je dobil vabila na sodišče, je peš in nezakonito prečkal slovensko-hrvaško mejo, nato pa se prijavil policiji v Karlovcu. Zdaj čaka v centru za prosilce za azil v Kutini.
Reški časopis Novi list piše, da je to prvi takšen primer v hrvaški zgodovini, pred dvema tednoma pa je mlada ženska iz Afrike postala prvi človek, ki je dobil azil na Hrvaškem."
http://www.rtvslo.si/slovenija/odbor-o-azilantih-in-placah/48769,azilant,250,"
					12. januar 2006 ob 08:32,zadnji poseg: 12. januar 2006 ob 16:44
					Ljubljana - MMC RTV SLO, STA",None,Odbor o azilantih in plačah,"Odbor DZ-ja za notranje zadeve je po večurni razpravi glede sprememb azilne politike sklenil, da bo o noveli v celoti glasoval v sredo.
Kljub številnim očitkom opozicijskih poslancev in nevladnih organizacij koalicijske stranke novelo zakona podpirajo.
Državni sekretar na ministrstvu za notranje zadeve Zvonko Zinrajh je članom odbora pojasnil, da je novela nujna za skrajšanje dolgotrajnosti in povečanja učinkovitosti azilnih postopkov ter onemogočanja zlorab.
Novela o azilu naj bi uvedla mednarodno zaščito, ki temelji na določilih konvencije o statusu beguncev iz leta 1951, uvaja pa tudi več ukrepov, ki bodo olajšali azilne postopke.
Prosilci za azil bodo lahko med postopkom nastanjeni tudi pri zasebnikih, v takem primeru se jim bo po potrebi dodelila tudi finančna pomoč. Predlog novele pa odpravlja žepnino. Vlada je opozorila, da sta v azilnem domu popolna oskrba in nastanitev. Zaradi predlaganih sprememb so izrazile zaskrbljenost nevladne organizacije pa tudi nekatere opozicijske stranke.
Postopno povečevanje plačOdbor je govoril tudi o noveli plačnega zakona in odloku o plačah funkcionarjev.
Odlok o plačah, ki naj bi veljal od 1. 3., bo določal plače za funkcionarje izvršilne, zakonodajne in sodne veje oblasti, drugih državnih organov in županov. Tistim funkcionarjem, ki se jim z odlokom povečuje osnovna plača, se bo le-ta postopoma povečevala do konca leta 2009. Sindikati se ne strinjajo z besedilom novele in niso želeli podpisati izjave o stopnji usklajenosti.
Na dnevnem redu so imeli člani odbora tudi zakon o osebnem imenu, po katerem si bo posameznik lahko prosto izbral osebno ime, ter novela zakona o izvršbi in zavarovanju."
http://www.rtvslo.si/slovenija/gladovna-stavka-zaradi-berishe/39199,azilant,184,"
					2. julij 2005 ob 14:57
					Ljubljana - MMC RTV SLO, STA",None,Gladovna stavka zaradi Berishe,"T. i. izbrisani so na mejnem prehodu Šentilj začeli gladovno stavko, s katero želijo opozoriti na težavo Alije Berishe.
Predsednik iniciative Aleksandar Todorović je pojasnil, da je albanskega Roma Berisho Nemčija izgnala na Kosovo, čeprav bi ga morala vrniti v Slovenijo, saj je begunec iz Slovenije.
Gladovno stavko bodo začeli, ker se notranje ministrstvo ni odzvalo na njihov poziv, naj Berishi v skladu z ustavno odločbo zagotovi stalno bivališče in posreduje pri nemškem uradu za azilante.
Opozorila policijeTodorović pričakuje, da bo gladovno stavkalo med 15 in 20 ljudi, potek stavke pa bo znan tik pred njenim začetkom. Policija je sicer opozorila, da gladovna stavka ni zadosten razlog za gibanje in zadrževanje na mejnem prehodu.
MNZ: Berisha tujecNotranje ministrstvo je sporočilo, da Ali Berisha ni zaprosil za državljanstvo, zato je od 26. februarja 1992 obravnavan kot tujec. Berisha tudi nikoli ni zaprosil za dovoljenje za začasno ali stalno prebivanje, zato ni upravičen do izdaje dopolnilne odločbe o ugotovitvi stalnega prebivanja v Sloveniji, ugotavljajo na MNZ-ju. Tako je Berishi v skladu s tedaj veljavnimi predpisi prenehala prijava stalnega prebivališča in je postal tujec brez urejenega statusa."
http://www.rtvslo.si/slovenija/hanzek-krsenje-pravic-azilantov/38578,azilant,189,"
					20. junij 2005 ob 16:40
					Ljubljana - MMC RTV SLO, STA",None,Hanžek: Kršenje pravic azilantov,"Varuh človekovih pravic Matjaž Hanžek je prepričan, da je izjava o preprečevanju zlorab azilnega postopka le slab izgovor.
Predstavnik sektorja za azil na direktoratu za migracije Matjaž Dolžan je namreč ob svetovnem dnevu beguncev povedal, da je izjava, ki jo morajo prosilci za azil podpisati ob prihodu v azilni dom, namenjena preprečevanju zlorab. S podpisom izjave se prosilec zaveže, da se v primeru, če zapusti dom, odreka prošnji za azil.
Po mnenju ombudsmana Hanžka pa je zahtevanje omenjenega podpisa, ki nima podlage v zakonodaji, protizakonito in že meji na diskriminacijo. Kot je pojasnil, ne more nekdo nekoga na splošno obtožiti, da bo nekaj zlorabil, temveč lahko kaznuje tistega, ki to dejansko stori.
Hanžek se je odzval tudi na oceno Dolžana, da od želje po oddaji vloge za azil do dejanske vložitve vloge mine le nekaj trenutkov. Varuh je dejal, da to ponavadi pomeni 48 ur ali celo več. Kot je še povedal, so se razmere ob njegovem drugem obisku nekoliko izboljšale, ni pa se strinjal z navedbami, da prosilci za azil bivajo v dostojnih prostorih. Dolžan je zagotovil, da bodo izpeljali vse ukrepe za izpolnitev zahtev varuha človekovih pravic."
http://www.rtvslo.si/slovenija/minister-bohinc-prevzel-azilni-dom/21609,azilant,157,"
					30. julij 2004 ob 17:18
					Ljubljana",None,MINISTER BOHINC PREVZEL AZILNI DOM,"Minister za notranje zadeve Rado Bohinc je uradno prevzel novi azilni dom na Cesti v Gorice v Ljubljani.
Z odpravo še zadnjih tehničnih pomankljivosti so izpolnjeni tudi pogoji, da Mestna občina Ljubljana notranjemu ministrstvu (MNZ) izda uporabno dovoljenje za objekt.
Nov azilni dom ima 3.200 kvadratnih metrovAzilanti se bodo v novo poslopje naselili šele, ko bodo prostori opremljeni. Javni razpis za dobavo opreme, ki bo sofinancirana iz sredstev Evropskega begunskega sklada, namreč še teče, odpiranje ponudb pa bo opravljeno 10. avgusta. Na 3.200 kvadratnih metrih, toliko je velik nov dom, namerava MNZ naseliti 203 prosilce za azil.
Slovenija izpoljnjuje vse obveznostiSlovenija z izgradnjo novega azilnega doma, ki je zgrajen v skladu z mednarodno priporočljivimi standardi in predpisi evropskega pravnega reda, izpolnjuje obveznosti, ki ji jih nalaga ustava, tiste, ki izhajajo iz mednarodnih humanitarnih načel in evropskih standardov. Investicija je skupaj z nakupom zemljišča vredna okoli 1,2 milijarde tolarjev. 360 milijonov tolarjev je k investiciji primaknil program Phare."
http://www.rtvslo.si/svet/nizozemska-bo-izgnala-26-000-azilantov/15712,azilant,90,"
					17. februar 2004 ob 17:35
					Haag",None,NIZOZEMSKA BO IZGNALA 26.000 AZILANTOV,"Nizozemski parlament je potrdil načrt za izgon 26.000 ljudi, ki jim ni uspelo pridobiti azila.
Načrt predvideva izgon neuspešnih prosilcev, med katerimi mnogi že leta živijo na Nizozemskem, v treh letih. 2.300 ljudem bodo sicer odobrili prošnjo za politično zatočišče.
Parlament je zavrnil še zadnje poskuse, da bi omilili ukrep desnosredinske vlade, ki je že sprožil številne proteste in grožnje z gladovnimi stavkami in je primer brez presedana v moderni Evropi.
Nizozemska je bila dolgo znana ravno po svoji strpnosti in odprtosti, vendar se je v zadnjih letih razpoloženje spremenilo."
http://www.rtvslo.si/evropska-unija/v-petnajsterici-strah-pred-valom-delavcev/15605,azilant,423,"
					14. februar 2004 ob 17:46
					Bruselj - MMC RTV SLO, STA",None,V PETNAJSTERICI STRAH PRED VALOM DELAVCEV,"Večina držav članic EU-ja namerava 1. maja letos z vstopom desetih novih držav začasno omejiti dostop na svoje trge delovne sile.
Na te napovedi sta se najbolj ogorčeno odzvali Češka in Slovaška, pa tudi druge novinke grozijo s povračilnimi ukrepi.
Po prepričanju Evropske komisije so strahovi v petnajsterici o množičnem pritoku delavcev neupravičeni. Po predvidevanjih naj bi se takoj po širitvi preselilo okoli 250.000 ljudi - in to v obe smeri. Po dogovoru lahko sedanje članice omejitve za delavce iz držav novink uveljavljajo sedem let, prvi dve leti pa komisije ni treba obvestiti.
Večja finančno podpora za azilno politikoEvropska komisija je v petek sprejela predlog za ustanovitev evropskega sklada za begunce (ERF) za obdobje med letoma 2005 in 2010. S skladom želijo okrepiti evropsko azilno politiko in finančno pomagati državam članicam, ki sprejemajo prosilce za azil, ponuditi pomoč pri urejanju postopkov za pridobitev azila ter za integracije oseb pod mednarodno zaščito v EU-ju. To vključuje tudi vzpodbujanje za prostovoljno vračanje beguncev in tistih, ki jim je bila prošnja za azil zavrnjena, v domače države.
V letih 2000-2004 so za pomoč državam članicam pri sprejemanju beguncev in razseljenih oseb namenili 200 milijonov evrov, po novem predlogu pa naj bi ta sredstva postopno povečali - od 45 milijonov evrov v letu 2005 do 150 milijonov evrov v letih 2008, 2009 in 2010. Komisija tudi predlaga, da bi poleg vsote, ki bo namenjena vsaki državi glede na število sprejetih oseb, prva tri leta vsaka stara članica dobila 300.000 evrov, vsaka nova - tudi Slovenija - pa 500.000 evrov letno.
Tedenska obvestila o nevarnih izdelkih za potrošnikeV prihodnje bodo na spletnih straneh Evropske komisije tedensko objavljali pregled opozoril o nevarnih izdelkih iz držav EU-ja. Povprečno prejme komisija preko evropskega informacijskega sistema Rapex tedensko dve do štiri opozorili o nevarnih izdelkih. Pri opozorilih gre predvsem za izdelke, ki lahko pri uporabnikih povzročijo zadušitev, prizadenejo dihalne poti, so hitro vnetljivi ali pa lahko njihova uporaba povzroči električni udar. Med omenjenimi izdelki se najpogosteje znajdejo otroške igrače in električni aparati.
Evropska komisija namenila članicam nekaj kritikEvropska komisija je ta teden državam članicam izdala kar nekaj kritik v zvezi z neupoštevanjem zakonodaje EU-ja. Portugalska in Italija sta bili deležni opozorila zaradi prestrogega režima priznavanja poklicnih kvalifikacij, šest držav članic pa je komisija opomnila, da še niso uveljavile direktive o preprečevanju pranja denarja. Proti Nizozemski je sprožila postopek zaradi kršenja pravil prostega pretoka delavcev. Vse članice pa je Evropska komisija pozvala k odpravi pravil določanja cen nekaterih storitev, ki so po njenem mnenju v nasprotju z načeli prostega trga, saj omejujejo konkurenco."
http://www.rtvslo.si/gospodarstvo/novi-azilni-dom-bo-gradil-sct/11130,azilant,177,"
					23. oktober 2003 ob 09:34
					Ljubljana",None,NOVI AZILNI DOM BO GRADIL SCT,"Kompleks novega azilnega doma, ki bo zgrajen na robu Barja, bo gradilo ljubljansko podjetje SCT.
Vrednost celotne investicije je 1,1 milijarde tolarjev, SCT pa bo po pogodbi opravil gradbena, obrtniška in inštalacijska dela, katerih vrednost je ocenjena na 820 milijonov tolarjev. Projekt izgradnje azilnega doma sofinacira tudi EU v okviru programa Phare. Na 6252 kvadratnih metrih naj bi tako do aprila zraslo pet objektov.
Možnost namestitve za 400 azilantovAzilni dom bo nudil začasno nastanitev 203 prosilcem za azil, z možnostjo namestitve dodatnih ležišč pa bi lahko poskrbeli za skupno 400 prosilcev za azil. V enega od objektov se bo preselil tudi upravni del sektorja ministrstva za notranje zadeve za azil. Azilni dom bo zgrajen po mednarodnih standardih, tako da bo urejen tudi poseben prostor za mladoletnike in ženske, oddelek za moške stanovalce ter oddelek za družine.
Prosilci za azil naj bi bili nastanjeni v dvo- ali štiriposteljnih sobah velikosti 15 kvadratnih metrov s skupnimi sanitarijami ter souporabo čajne kuhinje in večnamenskih prostorov. Do vselitve v nove prostore bodo azilanti še naprej nastanjeni na Celovški ulici v Ljubljani."
http://www.rtvslo.si/kultura/stare-novice/po-knjige-v-novi-knjigarni/128931,azilant,197,"
					30. september 2003 ob 17:07
					Ljubljana - MMC RTV SLO",None,PO KNJIGE V NOVI KNJIGARNI,"Bralci bodo lahko z oktobrom kupovali knjige v dveh novih knjigarnah v Stari Ljubljani.
Prešernova družba bo 1. oktobra na Igriški ulici 5 odprla svojo prvo knjigarno, kjer bo obiskovalcem poleg knjižne ponudbe na voljo še dostop do medmrežja. Ljubitelji literature pa naj bi se v knjigarni srečevali tudi na rednih literarnih večerih.
Pestro dogajanje v knjigarniLiterarni večeri naj bi potekali vsak četrtek, prvi že 16. oktobra, ko naj bi z dvotedenskim zamikom v družbi predsednika nadzornega sveta Prešernove družbe Cirila Zlobca priredili slovesnost ob odprtju.
Azil za strokovno literaturoKnjigarna Azil - pod okriljem ZRC SAZU - ki bo na Novem trgu 2 ponujala predvsem humanistično in družboslovno literaturo domačih in tujih založb pa bo vrata odprla 3. oktobra.
Specializirana knjigarnaZaložba ZRC izdaja izvirne znanstvene in strokovne monografije, prevode znanstvene literature, zbornike, slovarje, kritične izdaje virov, znanstvene časopise, kartografska dela, strokovne priročnike in bibliografije, Azil pa bo prva specializirana knjigarna s ponudbo knjig spodročja sociologije, filozofije, arheologije, psihologije, antropologije in umetnosti pri nas.
Razstava azilantovOb odprtju bo na ogled razstava fotografij azilantov - znani znanstvenikov, ki so morali iskati zatočišče, med njimi Nikole Tesle, Mihajla Pupina, Wilheima Reicha, Loiusa Althusserja, Gillesa Deleuza, Walterja Benjamina in Sigmunda Freuda."
